{
	"尚書": [{
			"章节": "一",
			"章节名称": "虞書·堯典",
			"章节内容": "昔在帝堯，聰明文思，光宅天下。將遜於位，讓於虞舜，作《堯典》。\n\n 曰若稽古帝堯，曰放勳，欽、明、文、思、安安，允恭克讓，光被四表，格於上下。克明俊德，以親九族。九族既睦，平章百姓。百姓昭明，協和萬邦。黎民於變時雍。\n\n 乃命羲和，欽若昊天，曆象日月星辰，敬授民時。分命羲仲，宅嵎夷，曰暘谷。寅賓出日，平秩東作。日中，星鳥，以殷仲春。厥民析，鳥獸孳尾。申命羲叔，宅南交。平秩南為，敬致。日永，星火，以正仲夏。厥民因，鳥獸希革。分命和仲，宅西，曰昧谷。寅餞納日，平秩西成。宵中，星虛，以殷仲秋。厥民夷，鳥獸毛毨。申命和叔，宅朔方，曰幽都。平在朔易。日短，星昴，以正仲冬。厥民隩，鳥獸鷸毛。帝曰：“諮！汝羲暨和。期三百有六旬有六日，以閏月定四時，成歲。允釐百工，庶績鹹熙。”\n\n 帝曰：“疇諮若時登庸？”放齊曰：“胤子朱啟明。”帝曰：“籲！囂訟可乎？”\n\n 帝曰：“疇諮若予採？”歡兜曰：“都！共工方鳩僝功。”帝曰：“籲！靜言庸違，象恭滔天。”\n\n 帝曰：“諮！四嶽，湯湯洪水方割，蕩蕩懷山襄陵，浩浩滔天。下民其諮，有能俾乂？”僉曰：“於！鯀哉。”帝曰：“籲！咈哉，方命圮族。”嶽曰：“異哉！試可乃已。”\n\n 帝曰，“往，欽哉！”九載，績用弗成。\n\n 帝曰：“諮！四嶽。朕在位七十載，汝能庸命，巽朕位？”嶽曰：“否德忝帝位。”曰：“明明揚側陋。”師錫帝曰：“有鰥在下，曰虞舜。”帝曰：“俞？予聞，如何？”嶽曰：“瞽子，父頑，母囂，象傲；克諧以孝，烝烝乂，不格奸。”帝曰：“我其試哉！女於時，觀厥刑于二女。”釐降二女於媯汭，嬪於虞。帝曰：“欽哉！”\n\n"
		},
		{
			"章节": "二",
			"章节名称": "虞書·舜典",
			"章节内容": "虞舜側微，堯聞之聰明，將使嗣位，歷試諸難，作《舜典》。\n\n曰若稽古帝舜，曰重華協於帝。浚諮文明，溫恭允塞，玄德升聞，乃命以位。慎徽五典，五典克従；納於百揆，百揆時敘；賓於四門，四門穆穆；納於大麓，烈風雷雨弗迷。帝曰：“格！汝舜。詢事考言，乃言底可績，三載。汝陟帝位。”\n\n舜讓於德，弗嗣。正月上日，受終於文祖。在璿璣玉衡，以齊七政。肆類於上帝，禋於六宗，望于山川，遍於群神。輯五瑞。既月乃日，覲四嶽群牧，班瑞於群后。\n\n歲二月，東巡守，至於岱宗，柴。望秩于山川，肆覲東後。協時月正日，同律度量衡。修五禮、五玉、三帛、二生、一死贄。如五器，卒乃復。五月南巡守，至於南嶽，如岱禮。八月西巡守，至於西嶽，如初。十有一月朔巡守，至於北嶽，如西禮。歸，格於藝祖，用特。五載一巡守，群后四朝。敷奏以言，明試以功，車服以庸。\n\n肇十有二州，封十有二山，浚川。\n\n象以典刑，流宥五刑，鞭作官刑，撲作教刑，金作贖刑。眚災肆赦，怙終賊刑。欽哉，欽哉，惟刑之恤哉！\n\n流共工於幽州，放歡兜於崇山，竄三苗於三危，殛鯀於羽山，四罪而天下鹹服。\n\n二十有八載，帝乃殂落。百姓如喪考妣，三載，四海遏密八音。\n\n月正元日，舜格於文祖，詢於四嶽，闢四門，明四目，達四聰。“諮，十有二牧！”曰，“食哉惟時！柔遠能邇，惇德允元，而難任人，蠻夷率服。”\n\n舜曰：“諮，四嶽！有能奮庸熙帝之載，使宅百揆亮採，惠疇？”僉曰：“伯禹作司空。”帝曰：“俞，諮！禹，汝平水土，惟時懋哉！”禹拜稽首，讓於稷、契暨皋陶。帝曰：“俞，汝往哉！”\n\n帝曰：“棄，黎民阻飢，汝后稷，播時百穀。”\n\n帝曰：“契，百姓不親，五品不遜。汝作司徒，敬敷五教，在寬。”\n\n帝曰：“皋陶，蠻夷猾夏，寇賊奸宄。汝作士，五刑有服，五服三就。五流有宅，五宅三居。惟明克允！”\n\n帝曰：“疇若予工？”僉曰：“垂哉！”帝曰：“俞，諮！垂，汝共工。”垂拜稽首，讓於殳斨暨伯與。”帝曰：“俞，往哉！汝諧。”\n\n帝曰：“疇若予上下草木鳥獸？”僉曰：“益哉！”帝曰：“俞，諮！益，汝作朕虞。”益拜稽首，讓於朱虎、熊羆。帝曰：“俞，往哉！汝諧。”\n\n帝曰：“諮！四嶽，有能典朕三禮？’僉曰：“伯夷！”帝曰：“俞，諮！伯，汝作秩宗。夙夜惟寅，直哉惟清。”伯拜稽首，讓於夔、龍。帝曰：“俞，往，欽哉！”\n\n帝曰：“夔！命汝典樂，教胄子，直而溫，寬而慄，剛而無虐，簡而無傲。詩言志，歌永言，聲依永，律和聲。八音克諧，無相奪倫，神人以和。”夔曰：“於！予擊石拊石，百獸率舞。”\n\n帝曰：“龍，朕{即土}讒說殄行，震驚聯師。命汝作納言，夙夜出納朕命，惟允！”\n\n帝曰：“諮！汝二十有二人，欽哉！惟時亮天功。”三載考績，三考，黜陟幽明，庶績鹹熙。分北三苗。\n\n舜生三十徵，庸三十，在位五十載，陟方乃死。\n\n〖汩作 九共 槀飫〗\n\n帝釐下土，方設居方，別生分類。作《汩作》、《九共》九篇、《槀飫》。\n\n"
		},
		{
			"章节": "三",
			"章节名称": "虞書·大禹謨",
			"章节内容": "皋陶矢厥謨，禹成厥功，帝舜申之。作《大禹》、《皋陶謨》、《益稷》。\n\n曰若稽古大禹，曰文命敷於四海，祗承於帝。曰：“後克艱厥後，臣克艱厥臣，政乃乂，黎民敏德。”\n\n帝曰：“俞！允若茲，嘉言罔攸伏，野無遺賢，萬邦咸寧。稽於眾，捨己従人，不虐無告，不廢困窮，惟帝時克。”\n\n益曰：“都，帝德廣運，乃聖乃神，乃武乃文。皇天眷命，奄有四海為天下君。”\n\n禹曰：“惠迪吉，従逆凶，惟影響。”\n\n益曰：“籲！戒哉！儆戒無虞，罔失法度。罔遊於逸，罔淫於樂。任賢勿貳，去邪勿疑。疑謀勿成，百志惟熙。罔違道以幹百姓之譽，罔咈百姓以従己之慾。無怠無荒，四夷來王。”\n\n禹曰：“於！帝念哉！德惟善政，政在養民。水、火、金、木、土、谷，惟修；正德、利用、厚生、惟和。九功惟敘，九敘惟歌。戒之用休，董之用威，勸之以九歌俾勿壞。”\n\n帝曰：“俞！地平天成，六府三事允治，萬世永賴，時乃功。”\n\n帝曰：“格，汝禹！朕宅帝位三十有三載，耄期倦於勤。汝惟不怠，總朕師。”\n\n禹曰：“朕德罔克，民不依。皋陶邁種德，德乃降，黎民懷之。帝念哉！念茲在茲，釋茲在茲，名言茲在茲，允出茲在茲，惟帝念功。”\n\n帝曰：“皋陶，惟茲臣庶，罔或幹予正。汝作士，明於五刑，以弼五教。期於予治，刑期於無刑，民協於中，時乃功，懋哉。”\n\n皋陶曰：“帝德罔愆，臨下以簡，御眾以寬；罰弗及嗣，賞延於世。宥過無大，刑故無小；罪疑惟輕，功疑惟重；與其殺不辜，寧失不經；好生之德，洽於民心，茲用不犯於有司。”\n\n帝曰：“俾予従欲以治，四方風動，惟乃之休。”\n\n帝曰：“來，禹！降水儆予，成允成功，惟汝賢。克勤於邦，克儉於家，不自滿假，惟汝賢。汝惟不矜，天下莫與汝爭能。汝惟不伐，天下莫與汝爭功。予懋乃德，嘉乃丕績，天之歷數在汝躬，汝終陟元后。人心惟危，道心惟微，惟精惟一，允執厥中。無稽之言勿聽，弗詢之謀勿庸。可愛非君？可畏非民？眾非元后，何戴？後非眾，罔與守邦？欽哉！慎乃有位，敬修其可願，四海困窮，天祿永終。惟口出好興戎，朕言不再。”\n\n禹曰：“枚卜功臣，惟吉之従。”\n\n帝曰：“禹！官佔惟先蔽志，昆命於元龜。朕志先定，詢謀僉同，鬼神其依，龜筮協従，卜不習吉。”禹拜稽首，固辭。\n\n帝曰：“毋！惟汝諧。”\n\n正月朔旦，受命於神宗，率百官若帝之初。\n\n帝曰：“諮，禹！惟時有苗弗率，汝徂徵。”\n\n禹乃會群后，誓於師曰；“濟濟有眾，鹹聽朕命。蠢茲有苗，昏迷不恭，侮慢自賢，反道敗德，君子在野，小人在位，民棄不保，天降之咎，肆予以爾眾士，奉辭伐罪。爾尚一乃心力，其克有勳。”\n\n三旬，苗民逆命。益贊於禹曰：“惟德動天，無遠弗屆。滿招損，謙受益，時乃天道。帝初於歷山，往于田，日號泣於旻天，於父母，負罪引慝。祗載見瞽叟，夔夔齋慄，瞽亦允若。至諴感神，矧茲有苗。”\n\n禹拜昌言曰：“俞！”班師振旅。帝乃誕敷文德，舞幹羽於兩階，七旬有苗格。\n\n"
		},
		{
			"章节": "四",
			"章节名称": "虞書·皋陶謨",
			"章节内容": "曰若稽古皋陶曰：“允迪厥德，謨明弼諧。”禹曰：“俞，如何？”皋陶曰：“都！慎厥身，修思永。惇敘九族，庶明勵翼，邇可遠在茲。”禹拜昌言曰：“俞！”\n\n皋陶曰：“都！在知人，在安民。”禹曰：“籲！鹹若時，惟帝其難之。知人則哲，能官人。安民則惠，黎民懷之。能哲而惠，何憂乎歡兜？何遷乎有苗？何畏乎巧言令色孔壬？”\n\n皋陶曰：“都！亦行有九德。亦言，其人有德，乃言曰，載采采。”禹曰：“何？”\n\n皋陶曰：“寬而慄，柔而立，愿而恭，亂而敬，擾而毅，直而溫，簡而廉，剛而塞，強而義。彰厥有常，吉哉！日宣三德，夙夜浚明有家；日嚴祗敬六德，亮採有邦。翕受敷施，九德鹹事，俊乂在官。百僚師師，百工惟時，撫於五辰，庶績其凝。無教逸欲，有邦兢兢業業，一日二日萬幾。無曠庶官，天工，人其代之。天敘有典，敕我五典五惇哉！天秩有禮，自我五禮有庸哉！同寅協恭和衷哉！天命有德，五服五章哉！天討有罪，五刑五用哉！政事懋哉懋哉！”“天聰明，自我民聰明。天明畏，自我民明威。達於上下，敬哉有土！”\n\n皋陶曰：“朕言惠可厎行？”禹曰：“俞！乃言厎可績。”皋陶曰：“予未有知，思曰贊贊襄哉！”\n\n"
		},
		{
			"章节": "五",
			"章节名称": "虞書·益稷",
			"章节内容": "帝曰：“來，禹！汝亦昌言。”禹拜曰：“都！帝，予何言？予思日孜孜。”皋陶曰：“籲！如何？”禹曰：“洪水滔天，浩浩懷山襄陵，下民昏墊。予乘四載，隨山刊木，暨益奏庶鮮食。予決九川，距四海，浚畎澮距川；暨稷播，奏庶艱食鮮食。懋遷有無，化居。烝民乃粒，萬邦作乂。”皋陶曰：“俞！師汝昌言。”\n\n禹曰：“都！帝，慎乃在位。”帝曰：“俞！禹曰：“安汝止，惟幾惟康。其弼直，惟動丕應。徯志以昭受上帝，天其申命用休。”知\n\n帝曰：“籲！臣哉鄰哉！鄰哉臣哉！”禹曰：“俞！”\n\n帝曰：“臣作朕股肱耳目。予欲左右有民，汝翼。予欲宣力四方，汝為。予欲觀古人之象，日、月、星辰、山、龍、華蟲、，作會；宗彝、藻、火、粉米、黼、黻，絺繡，以五采彰施於五色，作服，汝明。予欲聞六律五聲八音，在治忽，以出納五言，汝聽。予違，汝弼，汝無面従，退有後言。欽四鄰！庶頑讒說，若不在時，侯以明之，撻以記之，書用識哉，欲並生哉！工以納言，時而颺之，格則承之庸之，否則威之。”\n\n禹曰：“俞哉！帝光天之下，至於海隅蒼生，萬邦黎獻，共惟帝臣，惟帝時舉。敷納以言，明庶以功，車服以庸。誰敢不讓，敢不敬應？帝不時敷，同，日奏，罔功。無若丹朱傲，惟慢遊是好，傲虐是作。罔晝夜頟頟，罔水行舟。朋淫於家，用殄厥世。予創若時，娶於塗山，辛壬癸甲。啟呱呱而泣，予弗子，惟荒度土功。弼成五服，至於五千。州十有二師，外薄四海，鹹建五長，各迪有功，苗頑弗即工，帝其念哉！”帝曰：“迪朕德，時乃功，惟敘。”\n\n皋陶方祗厥敘，方施象刑，惟明。\n\n夔曰：“戛擊鳴球、搏拊、琴、瑟、以詠。”祖考來格，虞賓在位，群后德讓。下管鞀鼓，合止柷敔，笙鏞以間。鳥獸蹌蹌；簫韶九成，鳳皇來儀。夔曰：“於！予擊石拊石，百獸率舞。”\n\n庶尹允諧，帝庸作歌。曰：“敕天之命，惟時惟幾。”乃歌曰：“股肱喜哉！元首起哉！百工熙哉！”皋陶拜手稽首颺言曰：“念哉！率作興事，慎乃憲，欽哉！屢省乃成，欽哉！”乃賡載歌曰：“元首明哉，股肱良哉，庶事康哉！”又歌曰：“元首叢脞哉，股肱惰哉，萬事墮哉！”帝拜曰：“俞，往欽哉！”\n\n"
		},
		{
			"章节": "六",
			"章节名称": "夏書·禹貢",
			"章节内容": "禹別九州，隨山浚川，任土作貢。禹敷土，隨山刊木，奠高山大川。\n\n冀州：既載壺口，治樑及岐。既修太原，至於岳陽；覃懷厎績，至於衡漳。厥土惟白壤，厥賦惟上上錯，厥田惟中中。恆、衛既従，大陸既作。島夷皮服，夾右碣石入於河。\n\n濟河惟兗州。九河既道，雷夏既澤，灉、沮會同。桑土既蠶，是降丘宅土。厥土黑墳，厥草惟繇，厥木惟條。厥田惟中下，厥賦貞，作十有三載乃同。厥貢漆絲，厥篚織文。浮於濟、漯，達於河。\n\n海岱惟青州。嵎夷既略，濰、淄其道。厥土白墳，海濱廣斥。厥田惟上下，厥賦中上。厥貢鹽絺，海物惟錯。岱畎絲、枲、鉛、鬆、怪石。菜夷作牧。厥篚檿絲。浮於汶，達於濟。\n\n海、岱及淮惟徐州。淮、沂其乂，蒙、羽其藝，大野既豬，東原厎平。厥土赤埴墳，草木漸包。厥田惟上中，厥賦中中。厥貢惟土五色，羽畎夏翟，嶧陽孤桐，泗濱浮磬，淮夷蠙珠暨魚。厥篚玄纖、縞。浮於淮、泗，達於河。\n\n淮海惟揚州。彭蠡既豬，陽鳥攸居。三江既入，震澤厎定。筱簜既敷，厥草惟夭，厥木惟喬。厥土惟塗泥。厥田唯下下，厥賦下上，上錯。厥貢惟金三品，瑤、琨筱、簜、齒、革、羽、毛惟木。鳥夷卉服。厥篚織貝，厥包桔柚，錫貢。沿於江、海，達於淮、泗。\n\n荊及衡陽惟荊州。江、漢朝宗於海，九江孔殷，沱、潛既道，雲土、夢作乂。厥土惟塗泥，厥田惟下中，厥賦上下。厥貢羽、毛、齒、革惟金三品，杶、幹、栝、柏，礪、砥、砮、丹惟菌簵、楛，三邦厎貢厥名。包匭菁茅，厥篚玄纁璣組，九江納錫大龜。浮於江、沱、潛、漢，逾於洛，至於南河。\n\n荊河惟豫州。伊、洛、瀍、澗既入於河，滎波既豬。導菏澤，被孟豬。厥土惟壤，下土墳壚。厥田惟中上，厥賦錯上中。厥貢漆、枲，絺、紵，厥篚纖、纊，錫貢磬錯。浮於洛，達於河。\n\n華陽、黑水惟梁州。岷、嶓既藝，沱、潛既道。蔡、蒙旅平，和夷厎績。厥土青黎，厥田惟下上，厥賦下中，三錯。厥貢璆、鐵、銀、鏤、砮磬、熊、羆、狐、狸、織皮，西傾因桓是來，浮於潛，逾於沔，入於渭，亂於河。\n\n黑水、西河惟雍州。弱水既西，涇屬渭汭，漆沮既従，灃水攸同。荊、岐既旅，終南、惇物，至於鳥鼠。原隰厎績，至於豬野。三危既宅，三苗丕敘。厥土惟黃壤，厥田惟上上，厥賦中下。厥貢惟球、琳、琅玕。浮於積石，至於龍門、西河，會於渭汭。織皮崑崙、析支、渠搜，西戎即敘。\n\n導岍及岐，至於荊山，逾於河；壺口、雷首至於太嶽；厎柱、析城至於王屋；太行、恆山至於碣石，入於海。\n\n西傾、朱圉、鳥鼠至於太華；熊耳、外方、桐柏至於陪尾。\n\n導嶓冢，至於荊山；內方，至於大別。\n\n岷山之陽，至於衡山，過九江，至於敷淺原。\n\n導弱水，至於合黎，餘波入於流沙。\n\n導黑水，至於三危，入於南海。\n\n導河、積石，至於龍門；南至於華陰，東至於厎柱，又東至於孟津，東過洛汭，至於大伾；北過降水，至於大陸；又北，播為九河，同為逆河，入於海。\n\n嶓冢導漾，東流為漢，又東，為滄浪之水，過三澨，至於大別，南入於江。東，匯澤為彭蠡，東，為北江，入於海。\n\n岷山導江，東別為沱，又東至於澧；過九江，至於東陵，東迆北，會於匯；東為不江，入於海。\n\n導沇水，東流為濟，入於河，溢為滎；東出於陶丘北，又東至於菏，又東北，會於汶，又北，東入於海。\n\n導淮自桐柏，東會於泗、沂，東入於海。\n\n導渭自鳥鼠同穴，東會於灃，又東會於涇，又東過漆沮，入於河。\n\n導洛自熊耳，東北，會於澗、瀍；又東，會於伊，又東北，入於河。\n\n九州攸同，四隩既宅，九山刊旅，九川滌源，九澤既陂，四海會同。六府孔修，庶土交正，厎慎財賦，鹹則三壤成賦。中邦錫土、姓，祗臺德先，不距朕行。\n\n五百里甸服：百里賦納總，二百里納銍，三百里納秸服，四百里粟，五百里米。\n\n五百里侯服：百里採，二百里男邦，三百里諸侯。\n\n五百里綏服：三百里揆文教，二百里奮武衛。\n\n五百里要服：三百里夷，二百里蔡。\n\n五百里荒服：三百里蠻，二百里流。\n\n東漸於海，西被於流沙，朔南暨聲教訖於四海。禹錫玄圭，告厥成功。\n\n"
		},
		{
			"章节": "七",
			"章节名称": "夏書·甘誓",
			"章节内容": "啟與有扈戰於甘之野，作《甘誓》。\n\n大戰於甘，乃召六卿。\n\n王曰：“嗟！六事之人，予誓告汝：有扈氏威侮五行，怠棄三正，天用剿絕其命，今予惟恭行天之罰。左不攻於左，汝不恭命；右不攻於右，汝不恭命；御非其馬之正，汝不恭命。用命，賞於祖；弗用命，戮於社，予則孥戮汝。”\n\n"
		},
		{
			"章节": "八",
			"章节名称": "夏書·五子之歌",
			"章节内容": "太康失邦，昆弟五人須於洛汭，作《五子之歌》。\n\n太康尸位，以逸豫滅厥德，黎民鹹貳，乃盤遊無度，畋於有洛之表，十旬弗反。有窮后羿因民弗忍，距於河，厥弟五人御其母以従，徯於洛之汭。五子鹹怨，述大禹之戒以作歌。\n\n其一曰：“皇祖有訓，民可近，不可下，民惟邦本，本固邦寧。予視天下愚夫愚婦一能勝予，一人三失，怨豈在明，不見是圖。予臨兆民，懍乎若朽索之馭六馬，為人上者，奈何不敬？”\n\n其二曰：“訓有之，內作色荒，外作禽荒。甘酒嗜音，峻宇雕牆。有一於此，未或不亡。”\n\n其三曰：“惟彼陶唐，有此冀方。今失厥道，亂其紀綱，乃厎滅亡。”\n\n其四曰：“明明我祖，萬邦之君。有典有則，貽厥子孫。關石和鈞，王府則有。荒墜厥緒，覆宗絕祀！”\n\n其五曰：“嗚呼曷歸？予懷之悲。萬姓仇予，予將疇依？鬱陶乎予心，顏厚有忸怩。弗慎厥德，雖悔可追？”\n\n"
		},
		{
			"章节": "九",
			"章节名称": "夏書·胤徵",
			"章节内容": "羲和湎淫，廢時亂日，胤往徵之，作《胤徵》。\n\n惟仲康肇位四海，胤侯命掌六師。羲和廢厥職，酒荒於厥邑，胤後承王命徂徵。告於眾曰：“嗟予有眾，聖有謨訓，明徵定保，先王克謹天戒，臣人克有常憲，百官修輔，厥後惟明明，每歲孟春，遒人以木鐸徇於路，官師相規，工執藝事以諫，其或不恭，邦有常刑。”“惟時羲和顛覆厥德，沈亂於酒，畔官離次，俶擾天紀，遐棄厥司，乃季秋月朔，辰弗集於房，瞽奏鼓，嗇夫馳，庶人走，羲和屍厥官罔聞知，昏迷於天象，以幹先王之誅，《政典》曰：‘先時者殺無赦，不及時者殺無赦。’今予以爾有眾，奉將天罰。爾眾士同力王室，尚弼予欽承天子威命。火炎昆岡，玉石俱焚。天吏逸德，烈於猛火。殲厥渠魁，脅従罔治，舊染汙俗，鹹與維新。嗚呼！威克厥愛，允濟；愛克厥威，允罔功。其爾眾士懋戒哉！”\n\n〖帝告釐沃〗\n\n自契至於成湯八遷，湯始居亳，従先王居。作《帝告》、《釐沃》。\n\n〖湯徵〗\n\n湯徵諸侯，葛伯不祀，湯始徵之，作《湯徵》。\n\n〖汝鳩 汝方〗\n\n伊尹去亳適夏，既醜有夏，復歸於亳。入自北門，乃遇汝鳩、汝方。作《汝鳩》、《汝方》。\n\n"
		},
		{
			"章节": "十",
			"章节名称": "商書·湯誓",
			"章节内容": "伊尹相湯伐桀，升自陑，遂與桀戰於鳴條之野，作《湯誓》。\n\n王曰：“格爾眾庶，悉聽朕言，非臺小子，敢行稱亂！有夏多罪，天命殛之。今爾有眾，汝曰：‘我後不恤我眾，舍我穡事而割正夏？’予惟聞汝眾言，夏氏有罪，予畏上帝，不敢不正。今汝其曰：‘夏罪其如臺？’夏王率遏眾力，率割夏邑。有眾率怠弗協，曰：‘時日曷喪？予及汝皆亡。’夏德若茲，今朕必往。”\n\n“爾尚輔予一人，致天之罰，予其大賚汝！爾無不信，朕不食言。爾不従誓言，予則孥戮汝，罔有攸赦。”\n\n〖夏社 疑至 臣扈〗\n\n湯既勝夏，欲遷其社，不可。作《夏社》、《疑至》、《臣扈》。\n\n〖典寶〗\n\n夏師敗績，湯遂従之，遂伐三朡，俘厥寶玉。誼伯、仲伯作《典寶》。\n\n"
		},
		{
			"章节": "十一",
			"章节名称": "商書·仲虺之誥",
			"章节内容": "湯歸自夏，至於大坰，仲虺作誥。\n\n成湯放桀於南巢，惟有慚德。曰：“予恐來世以臺為口實。”\n\n仲虺乃作誥，曰：“嗚呼！惟天生民有欲，無主乃亂，惟天生聰明時乂，有夏昏德，民墜塗炭，天乃錫王勇智，表正萬邦，纘禹舊服。茲率厥典，奉若天命。夏王有罪，矯誣上天，以布命於下。帝用不臧，式商受命，用爽厥師。簡賢附勢，實繁有徒。肇我邦於有夏，若苗之有莠，若粟之有秕。小大戰戰，罔不懼於非辜。矧予之德，言足聽聞。惟王不邇聲色，不殖貨利。德懋懋官，功懋懋賞。用人惟己，改過不吝。克寬克仁，彰信兆民。乃葛伯仇餉，初征自葛，東征，西夷怨；南征，北狄怨，曰：‘奚獨後予？’攸徂之民，室家相慶，曰：‘徯予後，後來其蘇。’民之戴商，厥惟舊哉！佑賢輔德，顯忠遂良，兼弱攻昧，取亂侮亡，推亡固存，邦乃其昌。德日新，萬邦惟懷；志自滿，九族乃離。王懋昭大德，建中於民，以義制事，以禮制心，垂裕後昆。予聞曰：‘能自得師者王，謂人莫已若者亡。好問則裕，自用則小’。嗚呼！慎厥終，惟其始。殖有禮，覆昏暴。欽崇天道，永保天命。”\n\n"
		},
		{
			"章节": "十二",
			"章节名称": "商書·湯誥",
			"章节内容": "湯既黜夏命，復歸於亳，作《湯誥》。\n\n王歸自克夏，至於亳，誕告萬方。王曰：“嗟！爾萬方有眾，明聽予一人誥。惟皇上帝，降衷於下民。若有恆性，克綏厥猷惟後。夏王滅德作威，以敷虐於爾萬方百姓。爾萬方百姓，罹其凶害，弗忍荼毒，並告無辜於上下神祗。天道福善禍淫，降災於夏，以彰厥罪。肆臺小子，將天命明威，不敢赦。敢用玄牡，敢昭告於上天神後，請罪有夏。聿求元聖，與之戮力，以與爾有眾請命。上天孚佑下民，罪人黜伏，天命弗僭，賁若草木，兆民允殖。俾予一人輯寧爾邦家，茲朕未知獲戾於上下，慄慄危懼，若將隕於深淵。凡我造邦，無従匪彝，無即慆淫，各守爾典，以承天休。爾有善，朕弗敢蔽；罪當朕躬，弗敢自赦，惟簡在上帝之心。其爾萬方有罪，在予一人；予一人有罪，無以爾萬方。嗚呼！尚克時忱，乃亦有終。”\n\n"
		},
		{
			"章节": "十三",
			"章节名称": "商書·伊訓",
			"章节内容": "成湯既沒，太甲元年，伊尹作《伊訓》、《肆命》、《徂後》。\n\n惟元祀十有二月乙丑，伊尹祠於先王。奉嗣王祗見厥祖，侯、甸群后鹹在，百官總已以聽冢宰。伊尹乃明言烈祖之成德，以訓於王。曰：“嗚呼！古有夏先後，方懋厥德，罔有天災。山川鬼神，亦莫不寧，暨鳥獸魚鱉鹹若。於其子孫弗率，皇天降災，假手於我有命，造攻自鳴條，朕哉自亳。惟我商王，布昭聖武，代虐以寬，兆民允懷。今王嗣厥德，罔不在初，立愛惟親，立敬惟長，始天家邦，終於四海。嗚呼！先王肇修人紀，従諫弗咈，先民時若。居上克明，為下克忠，與人不求備，檢身若不及，以至於有萬邦，茲惟艱哉！敷求哲人，俾輔於爾後嗣，制官刑，儆於有位。曰：‘敢有恆舞於宮，酣歌於室，時謂巫風，敢有殉於貨色，恆於遊畋，時謂淫風。敢有侮聖言，逆忠直，遠耆德，比頑童，時謂亂風。惟茲三風十愆，卿士有一於身，家必喪；邦君有一於身，國必亡。臣下不匡，其刑墨，具訓於蒙士。’嗚呼！嗣王祗厥身，念哉！聖謨洋洋，嘉言孔彰。惟上帝不常，作善降之百祥，作不善降之百殃。爾惟德罔小，萬邦惟慶；爾惟不德罔大，墜厥宗。”\n\n"
		},
		{
			"章节": "十四",
			"章节名称": "商書·太甲上",
			"章节内容": "太甲既立，不明，伊尹放諸桐。三年復歸於亳，思庸，伊尹作《太甲》三篇。\n\n 惟嗣王不惠於阿衡，伊尹作書曰：“先王顧諟天之明命，以承上下神祗。社稷宗廟，罔不祗肅。天監厥德，用集大命，撫綏萬方。惟尹躬克左右厥闢，宅師，肆嗣王丕承基緒。惟尹躬先見於西邑夏，自周有終。相亦惟終；其後嗣王罔克有終，相亦罔終，嗣王戒哉！祗爾厥闢，闢不闢，忝厥祖。”\n\n 王惟庸罔念聞。伊尹乃言曰：“先王昧爽丕顯，坐以待旦。帝求俊彥，啟迪後人，無越厥命以自覆。慎乃儉德，惟懷永圖。若虞機張，往省括於度則釋。欽厥止，率乃祖攸行，惟朕以懌，萬世有辭。”\n\n 王未克變。伊尹曰：“茲乃不義，習與性成。予弗狎於弗順，營於桐宮，密邇先王其訓，無俾世迷。王徂桐宮居憂，克終允德。”\n\n"
		},
		{
			"章节": "十四",
			"章节名称": "商書·太甲中",
			"章节内容": "惟三祀十有二月朔，伊尹以冕服奉嗣王歸於亳，作書曰：“民非後，罔克胥匡以生；後非民，罔以闢四方。皇天眷佑有商，俾嗣王克終厥德，實萬世無疆之休。”\n\n王拜手稽首曰：“予小子不明於德，自厎不類。欲敗度，縱敗禮，以速戾於厥躬。天作孽，猶可違；自作孽，不可逭。既往背師保之訓，弗克於厥初，尚賴匡救之德，圖惟厥終。”\n\n伊尹拜手稽首曰：“修厥身，允德協於下，惟明後。先王子惠困窮，民服厥命，罔有不悅。並其有邦厥鄰，乃曰：‘徯我後，後來無罰。’王懋乃德，視乃厥祖，無時豫怠。奉先思孝，接下思恭。視遠惟明；聽德惟聰。朕承王之休無斁。”\n\n"
		},
		{
			"章节": "十五",
			"章节名称": "商書·太甲下",
			"章节内容": "伊尹申誥於王曰：“嗚呼！惟天無親，克敬惟親。民罔常懷，懷於有仁。鬼神無常享，享於克誠。天位艱哉！德惟治，否德亂。與治同道，罔不興；與亂同事，罔不亡。終始慎厥與，惟明明後。先王惟時懋敬厥德，克配上帝。今王嗣有令緒，尚監茲哉。若升高，必自下，若陟遐，必自邇。無輕民事，惟艱；無安厥位，惟危。慎終於始。有言逆於汝心，必求諸道；有言遜於汝志，必求諸非道。嗚呼！弗慮胡獲？弗為胡成？一人元良，萬邦以貞。君罔以辯言亂舊政，臣罔以寵利居成功，邦其永孚於休。”\n\n"
		},
		{
			"章节": "十六",
			"章节名称": "商書·鹹有一德",
			"章节内容": "伊尹作《鹹有一德》。\n\n伊尹既復政厥闢，將告歸，乃陳戒於德。曰：“嗚呼！天難諶，命靡常。常厥德，保厥位。厥德匪常，九有以亡。夏王弗克庸德，慢神虐民。皇天弗保，監於萬方，啟迪有命，眷求一德，俾作神主。惟尹躬暨湯，鹹有一德，克享天心，受天明命，以有九有之師，爰革夏正。非天私我有商，惟天佑於一德；非商求於下民，惟民歸於一德。德惟一，動罔不吉；德二三，動罔不凶。惟吉凶不僭在人，惟天降災祥在德。今嗣王新服厥命，惟新厥德。終始惟一，時乃日新。任官惟賢材，左右惟其人。臣為上為德，為下為民。其難其慎，惟和惟一。德無常師，主善為師。善無常主，協於克一。俾萬姓鹹曰：‘大哉王言。’又曰：‘一哉王心’。克綏先王之祿，永厎烝民之生。嗚呼！七世之廟，可以觀德。萬夫之長，可以觀政。後非民罔使；民非後罔事。無自廣以狹人，匹夫匹婦，不獲自盡，民主罔與成厥功。”\n\n〖沃丁〗\n\n沃丁既葬伊尹於亳，咎單遂訓伊尹事，作《沃丁》。\n\n〖鹹乂〗\n\n伊陟相大戊，亳有祥桑谷共生於朝。伊陟贊於巫咸，作《鹹乂》四篇。\n\n〖伊陟 原命〗\n\n太戊贊於伊陟，作《伊陟》、《原命》。\n\n〖仲丁〗\n\n仲丁遷於囂，作《仲丁》。\n\n〖河亶甲〗\n\n河亶甲居相，作《河亶甲》。\n\n〖祖乙〗\n\n祖乙圯於耿，作《祖乙》。\n\n"
		},
		{
			"章节": "十七",
			"章节名称": "商書·盤庚上",
			"章节内容": "盤庚五遷，將治亳殷，民諮胥怨。作《盤庚》三篇。\n\n盤庚遷於殷，民不適有居，率籲眾慼出，矢言曰：“我王來，即爰宅於茲，重我民，無盡劉。不能胥匡以生，卜稽，曰其如臺？先王有服，恪謹天命，茲猶不常寧；不常厥邑，於今五邦。今不承於古，罔知天之斷命，矧曰其克従先王之烈？若顛木之有由櫱，天其永我命於茲新邑，紹復先王之大業，厎綏四方。”\n\n盤庚斅於民，由乃在位以常舊服，正法度。曰：“無或敢伏小人之攸箴！”王命眾，悉至於庭。\n\n王若曰：“格汝眾，予告汝訓汝，猷黜乃心，無傲従康。\n\n古我先王，亦惟圖任舊人共政。王播告之，修不匿厥指。王用丕欽；罔有逸言，民用丕變。今汝聒聒，起信險膚，予弗知乃所訟。非予自荒茲德，惟汝含德，不惕予一人。予若觀火，予亦拙謀作，乃逸。\n\n若網在綱，有條而不紊；若農服田，力穡乃亦有秋。汝克黜乃心，施實德於民，至於婚友，丕乃敢大言汝有積德。乃不畏戎毒於遠邇，惰農自安，不昏作勞，不服田畝，越其罔有黍稷。\n\n汝不和吉言於百姓，惟汝自生毒，乃敗禍奸宄，以自災於厥身。乃既先惡於民，乃奉其恫，汝悔身何及！相時憸民，猶胥顧於箴言，其發有逸口，矧予制乃短長之命！汝曷弗告朕，而胥動以浮言，恐沈於眾？若火之燎於原，不可向邇，其猶可撲滅。則惟汝眾自作弗靖，非予有咎。\n\n遲任有言曰：‘有惟求舊，器非求舊，惟新。’古我先王暨乃祖乃父胥及逸勤，予敢動用非罰？世選爾勞，予不掩爾善。茲予大享於先王，爾祖其従與享之。作福作災，予亦不敢動用非德。\n\n予告汝於難，若射之有志。汝無侮老成人，無弱孤有幼。各長於厥居。勉出乃力，聽予一人之作猷。\n\n無有遠邇，用罪伐厥死，用德彰厥善。邦之臧，惟汝眾；邦之不臧，惟予一人有佚罰。凡爾眾， 其惟致告：自今至於後日，各恭爾事，齊乃位，度乃口。 罰及爾身，弗可悔。”\n\n"
		},
		{
			"章节": "十八",
			"章节名称": "商書·盤庚中",
			"章节内容": "盤庚作，惟涉河以民遷。乃話民之弗率，誕告用亶。其有眾鹹造，勿褻在王庭，盤庚乃登進厥民。曰：“明聽朕言，無荒失朕命！嗚呼！古我前後，罔不惟民之承保。後胥慼鮮，以不浮於天時。殷降大虐，先王不懷厥攸作，視民利用遷。汝曷弗念我古後之聞？承汝俾汝惟喜康共，非汝有咎比於罰。予若籲懷茲新邑，亦惟汝故，以丕従厥志。\n\n今予將試以汝遷，安定厥邦。汝不憂朕心之攸困，乃鹹大不宣乃心，欽念以忱動予一人。爾惟自鞠自苦，若乘舟，汝弗濟，臭厥載。爾忱不屬，惟胥以沈。不其或稽，自怒曷瘳？汝不謀長以思乃災，汝誕勸憂。今其有今罔後，汝何生在上？\n\n今予命汝，一無起穢以自臭，恐人倚乃身，迂乃心。予迓續乃命於天，予豈汝威，用奉畜汝眾。\n\n予念我先神後之勞爾先，予丕克羞爾，用懷爾，然。失於政，陳於茲，高後丕乃崇降罪疾，曰‘曷虐朕民？’汝萬民乃不生生，暨予一人猷同心，先後丕降與汝罪疾，曰：‘曷不暨朕幼孫有比？’故有爽德，自上其罰汝，汝罔能迪。古我先後既勞乃祖乃父，汝共作我畜民，汝有戕則在乃心！我先後綏乃祖乃父，乃祖乃父乃斷棄汝，不救乃死。\n\n茲予有亂政同位，具乃貝玉。乃祖乃父丕乃告我高後曰：‘作丕刑于朕孫！’迪高後丕乃崇降弗祥。\n\n嗚呼！今予告汝：不易！永敬大恤，無胥絕遠！汝分猷念以相従，各設中於乃心。乃有不吉不迪，顛越不恭，暫遇奸宄，我乃劓殄滅之，無遺育，無俾易種於茲新邑。\n\n往哉！生生！今予將試以汝遷，永建乃家。”\n\n"
		},
		{
			"章节": "十九",
			"章节名称": "商書·盤庚下",
			"章节内容": "盤庚既遷，奠厥攸居，乃正厥位，綏爰有眾。曰：“無戲怠，懋建大命！今予其敷心腹腎腸，歷告爾百姓於朕志。罔罪爾眾，爾無共怒，協比讒言予一人。古我先王將多於前功，適於山。用降我凶，德嘉績於朕邦。今我民用蕩析離居，罔有定極，爾謂朕曷震動萬民以遷？肆上帝將復我高祖之德，亂越我家。朕及篤敬，恭承民命，用永地於新邑。肆予沖人，非廢厥謀，吊由靈各；非敢違卜，用巨集茲賁。\n\n嗚呼！邦伯師長百執事之人，尚皆隱哉！予其懋簡相爾念敬我眾。朕不肩好貨，敢恭生生。鞠人謀人之保居，敘欽。今我既羞告爾於朕志若否，罔有弗欽！無總於貨寶，生生自庸。式敷民德，永肩一心。”\n\n"
		},
		{
			"章节": "二十",
			"章节名称": "商書·說命上",
			"章节内容": "高宗夢得說，使百工營求諸野，得諸傅巖，作《說命》三篇。\n\n王宅憂，亮陰三祀。既免喪，其惟弗言，群臣鹹諫於王曰：“嗚呼！知之曰明哲，明哲實作則。天子惟君萬邦，百官承式，王言惟作命，不言臣下罔攸稟令。”\n\n王庸作書以誥曰：“以臺正於四方，惟恐德弗類，茲故弗言。恭默思道，夢帝賚予良弼，其代予言。”乃審厥象，俾以形旁求於天下。說築傅巖之野，惟肖。爰立作相。王置諸其左右。\n\n命之曰：“朝夕納誨，以輔臺德。若金，用汝作礪；若濟巨川，用汝作舟楫；若歲大旱，用汝作霖雨。啟乃心，沃朕心，若藥弗瞑眩，厥疾弗瘳；若跣弗視地，厥足用傷。惟暨乃僚，罔不同心，以匡乃闢。俾率先王，迪我高後，以康兆民。嗚呼！欽予時命，其惟有終。”\n\n說復於王曰：“惟木従繩則正，後従諫則聖。後克聖，臣不命其承，疇敢不祗若王之休命？”\n\n"
		},
		{
			"章节": "二十一",
			"章节名称": "商書·說命中",
			"章节内容": "惟說命總百官，乃進於王曰：“嗚呼！明王奉若天道，建邦設都，樹后王君公，承以大夫師長，不惟逸豫，惟以亂民。惟天聰明，惟聖時憲，惟臣欽若，惟民従乂。惟口起羞，惟甲冑起戎，惟衣裳在笥，惟干戈省厥躬。王惟戒茲，允茲克明，乃罔不休。惟治亂在庶官。官不及私暱，惟其能；爵罔及惡德，惟其賢。慮善以動，動惟厥時。有其善，喪厥善；矜其能，喪厥功。惟事事，乃其有備，有備無患。無啟寵納侮，無恥過作非。惟厥攸居，政事惟醇。黷予祭祀，時謂弗欽。禮煩則亂，事神則難。”\n\n王曰：“旨哉！說。乃言惟服。乃不良於言，予罔聞於行。”說拜稽首曰：“非知之艱，行之惟艱。王忱不艱，允協於先王成德，惟說不言有厥咎。”\n\n"
		},
		{
			"章节": "二十二",
			"章节名称": "商書·說命下",
			"章节内容": "王曰：“來！汝說。臺小子舊學於甘盤，既乃遯於荒野，入宅於河。自河徂亳，暨厥終罔顯。爾惟訓於朕志，若作酒醴，爾惟麴糵；若作和羹，爾惟鹽梅。爾交修予，罔予棄，予惟克邁乃訓。”\n\n說曰：“王，人求多聞，時惟建事，學於古訓乃有獲。事不師古，以克永世，匪說攸聞。惟學，遜志務時敏，厥修乃來。允懷於茲，道積於厥躬。惟斅學半，念終始典於學，厥德修罔覺。監於先王成憲，其永無愆。惟說式克欽承，旁招俊乂，列於庶位。”\n\n王曰：“嗚呼！說，四海之內，鹹仰朕德，時乃風。股肱惟人，良臣惟聖。昔先正保衡作我先王，乃曰：‘予弗克俾厥後惟堯舜，其心愧恥，若撻於市。’一夫不獲，則曰時予之辜。佑我烈祖，格於皇天。爾尚明保予，罔俾阿衡專美有商。惟後非賢不乂，惟賢非後不食。其爾克紹乃闢於先王，永綏民。”\n\n說拜稽首曰：“敢對揚天子之休命。”\n\n"
		},
		{
			"章节": "二十三",
			"章节名称": "商書·高宗肜日",
			"章节内容": "高宗祭成湯，有飛雉升鼎耳而雊，祖己訓諸王，作《高宗肜日》、《高宗之訓》。\n\n高宗肜日，越有雊雉。祖己曰：“惟先格王，正厥事。”乃訓於王。曰：“惟天監下民，典厥義。降年有永有不永，非天夭民，民中絕命。民有不若德，不聽罪。天既孚命正厥德，乃曰：‘其如臺？’嗚呼！王司敬民，罔非天胤，典祀無豐於暱。”\n\n"
		},
		{
			"章节": "二十四",
			"章节名称": "商書·西伯戡黎",
			"章节内容": "殷始咎周，周人乘黎。祖伊恐，奔告於受，作《西伯戡黎》。\n\n西伯既戡黎，祖伊恐，奔告於王。曰：“天子！天既訖我殷命。格人元龜，罔敢知吉。非先王不相我後人，惟王淫戲用自絕。故天棄我，不有康食。不虞天性，不迪率典。今我民罔弗欲喪，曰：‘天曷不降威？’大命不摯，今王其如臺？”\n\n王曰：“嗚呼！我生不有命在天？”\n\n祖伊反曰：“嗚呼！乃罪多，參在上，乃能責命於天？殷之即喪，指乃功，不無戮於爾邦！”\n\n"
		},
		{
			"章节": "二十五",
			"章节名称": "商書·微子",
			"章节内容": "殷既錯天命，微子作誥父師、小師。\n\n微子若曰：“父師、少師！殷其弗或亂正四方。我祖厎遂陳於上，我用沈酗於酒，用亂敗厥德於下。殷罔不小大好草竊奸宄。卿士師師非度。凡有辜罪，乃罔恆獲，小民方興，相為敵仇。今殷其淪喪，若涉大水，其無津涯。殷遂喪，越至於今！”\n\n曰：“父師、少師，我其發出狂？吾家耄遜於荒？今爾無指告，予顛隮，若之何其？”\n\n父師若曰：“王子！天毒降災荒殷邦，方興沈酗於酒，乃罔畏畏，咈其耇長舊有位人。\n\n今殷民乃攘竊神祗之犧牷牲用以容，將食無災。\n\n降監殷民，用乂仇斂，召敵仇不怠。罪合於一，多瘠罔詔。\n\n商今其有災，我興受其敗；商其淪喪，我罔為臣僕。詔王子出，迪我舊雲刻子。王子弗出，我乃顛隮。自靖，人自獻於先王，我不顧行遁。”\n\n"
		},
		{
			"章节": "二十六",
			"章节名称": "周書·泰誓上",
			"章节内容": "惟十有一年，武王伐殷。一月戊午，師渡孟津，作《泰誓》三篇。\n\n惟十有三年春，大會於孟津。\n\n王曰：“嗟！我友邦冢君越我御事庶士，明聽誓。惟天地萬物父母，惟人萬物之靈。亶聰明，作元后，元后作民父母。今商王受，弗敬上天，降災下民。沈湎冒色，敢行暴虐，罪人以族，官人以世，惟宮室、臺榭、陂池、侈服，以殘害於爾萬姓。焚炙忠良，刳剔孕婦。皇天震怒，命我文考，肅將天威，大勳未集。肆予小子發，以爾友邦冢君，觀政於商。惟受罔有悛心，乃夷居，弗事上帝神祗，遺厥先宗廟弗祀。犧牲粢盛，既於凶盜。乃曰：‘吾有民有命！’罔懲其侮。天佑下民，作之君，作之師，惟其克相上帝，寵綏四方。有罪無罪，予曷敢有越厥志？同力，度德；同德，度義。受有臣億萬，惟億萬心；予有臣三千，惟一心。商罪貫盈，天命誅之。予弗順天，厥罪惟鈞。予小子夙夜祗懼，受命文考，類於上帝，宜於冢土，以爾有眾，厎天之罰。天矜於民，民之所欲，天必従之。爾尚弼予一人，永清四海，時哉弗可失！”\n\n◎周書·泰誓中\n\n惟戊午，王次於河朔，群后以師畢會。王乃徇師而誓曰：“嗚呼！西土有眾，鹹聽朕言。我聞吉人為善，惟日不足。凶人為不善，亦惟日不足。今商王受，力行無度，播棄犁老，暱比罪人。淫酗肆虐，臣下化之，朋家作仇，脅權相滅。無辜籲天，穢德彰聞。惟天惠民，惟闢奉天。有夏桀弗克若天，流毒下國。天乃佑命成湯，降黜夏命。惟受罪浮於桀。剝喪元良，賊虐諫輔。謂己有天命，謂敬不足行，謂祭無益，謂暴無傷。厥監惟不遠，在彼夏王。天其以予乂民，朕夢協朕卜，襲於休祥，戎商必克。受有億兆夷人，離心離德。予有亂臣十人，同心同德。雖有周親，不如仁人。天視自我民視，天聽自我民聽。百姓有過，在予一人，今朕必往。我武維揚，侵於之疆，取彼凶殘。我伐用張，於湯有光。勖哉夫子！罔或無畏，寧執非敵。百姓懍懍，若崩厥角。嗚呼！乃一德一心，立定厥功，惟克永世。”\n\n◎周書·泰誓下\n\n時厥明，王乃大巡六師，明誓眾士。\n\n王曰：“嗚呼！我西土君子。天有顯道，厥類惟彰。今商王受，狎侮五常，荒怠弗敬。自絕於天，結怨於民。斫朝涉之脛，剖賢人之心，作威殺戮，毒痡四海。崇信奸回，放黜師保，屏棄典刑，囚奴正士，郊社不修，宗廟不享，作奇技淫巧以悅婦人。上帝弗順，祝降時喪。爾其孜孜，奉予一人，恭行天罰。古人有言曰：‘撫我則後，虐我則仇。’獨夫受洪惟作威，乃汝世仇。樹德務滋，除惡務本，肆予小子誕以爾眾士，殄殲乃仇。爾眾士其尚迪果毅，以登乃闢。功多有厚賞，不迪有顯戮。嗚呼！惟我文考若日月之照臨，光於四方，顯於西土。惟我有周誕受多方。予克受，非予武，惟朕文考無罪；受克予，非朕文考有罪，惟予小子無良。”\n\n"
		},
		{
			"章节": "二十七",
			"章节名称": "周書·牧誓",
			"章节内容": "武王戎車三百兩，虎賁三百人，與受戰於牧野，作《牧誓》。\n\n時甲子昧爽，王朝至於商郊牧野，乃誓。\n\n王左杖黃鉞，右秉白旄以麾，曰：“逖矣，西土之人！”\n\n王曰：“嗟！我友邦冢君御事，司徒、司鄧、司空，亞旅、師氏，千夫長、百夫長，及庸，蜀、羌、髳、微、盧、彭、濮人。稱爾戈，比爾幹，立爾矛，予其誓。”\n\n王曰：“古人有言曰：‘牝雞無晨；牝雞之晨，惟家之索。’今商王受惟婦言是用，昏棄厥肆祀弗答，昏棄厥遺王父母弟不迪，乃惟四方之多罪逋逃，是崇是長，是信是使，是以為大夫卿士。俾暴虐於百姓，以奸宄於商邑。今予發惟恭行天之罰。\n\n今日之事，不愆於六步、七步，乃止齊焉。勖哉夫子！不愆於四伐、五伐、六伐、七伐，乃止齊焉。勖哉夫子！尚桓桓如虎、如貔、如熊、如羆，於商郊弗迓克奔，以役西土，勖哉夫子！爾所弗勖，其於爾躬有戮！”\n\n"
		},
		{
			"章节": "二十八",
			"章节名称": "周書·武成",
			"章节内容": "武王伐殷。往伐歸獸，識其政事，作《武成》。\n\n惟一月壬辰，旁死魄。越翼日，癸巳，王朝步自周，於徵伐商。\n\n厥四月，哉生明，王來自商，至於豐。乃偃武修文，歸馬於華山之陽，放牛於桃林之野，示天下弗服。\n\n丁未，祀於周廟，邦甸、侯、衛，駿奔走，執豆、籩。越三日，庚戌，柴、望，大告武成。\n\n既生魄，庶邦冢君暨百工，受命於周。\n\n王若曰：“嗚呼，群后！惟先王建邦啟土，公劉克篤前烈，至於大王肇基王跡，王季其勤王家。我文考文王克成厥勳，誕膺天命，以撫方夏。大邦畏其力，小邦懷其德。惟九年，大統未集，予小子其承厥志。厎商之罪，告於皇天、后土、所過名山、大川，曰：‘惟有道曾孫周王發，將有大正於商。今商王受無道，暴殄天物，害虐烝民，為天下逋逃主，萃淵藪。予小子既獲仁人，敢祗承上帝，以遏亂略。華夏蠻貊，罔不率俾。恭天成命，肆予東征，綏厥士女。惟其士女，篚厥玄黃，昭我周王。天休震動，用附我大邑周。惟爾有神，尚克相予以濟兆民，無作神羞！既戊午，師逾孟津。癸亥，陳於商郊，俟天休命。甲子昧爽，受率其旅若林，會於牧野。罔有敵於我師，前途倒戈，攻於後以北，血流漂杵。一戎衣，天下大定。乃反商政，政由舊。釋箕子囚，封比干墓，式商容閭。散鹿臺之財，發鉅橋之粟，大賚於四海，而萬姓悅服。”\n\n列爵惟五，分土惟三。建官惟賢，位事惟能。重民五教，惟食、喪、祭。惇信明義，崇德報功。垂拱而天下治。\n\n"
		},
		{
			"章节": "二十九",
			"章节名称": "周書·洪範",
			"章节内容": "武王勝殷，殺受，立武庚，以箕子歸。作《洪範》。\n\n惟十有三祀，王訪於箕子。王乃言曰：“嗚呼！箕子。惟天陰騭下民，相協厥居，我不知其彝倫攸敘。”\n\n箕子乃言曰：“我聞在昔，鯀堙洪水，汩陳其五行。帝乃震怒，不畀‘洪範’九疇，彝倫攸斁。鯀則殛死，禹乃嗣興，天乃錫禹‘洪範’九疇，彝倫攸敘。\n\n初一曰五行，次二曰敬用五事，次三曰農用八政，次四曰協用五紀，次五曰建用皇極，次六曰乂用三德，次七曰明用稽疑，次八曰念用庶徵，次九曰向用五福，威用六極。\n\n一、五行：一曰水，二曰火，三曰木，四曰金，五曰土。水曰潤下，火曰炎上，木曰曲直，金曰従革，土爰稼穡。潤下作鹹，炎上作苦，曲直作酸，従革作辛，稼穡作甘。\n\n二、五事：一曰貌，二曰言，三曰視，四曰聽，五曰思。貌曰恭，言曰従，視曰明，聽曰聰，思曰睿。恭作肅，従作乂，明作哲，聰作謀，睿作聖。\n\n三、八政：一曰食，二曰貨，三曰祀，四曰司空，五曰司徒，六曰司寇，七日賓，八曰師。\n\n四、五祀：一曰歲，二曰月，三曰日，四曰星辰，五曰歷數。\n\n五、皇極：皇建其有極。斂時五福，用敷錫厥庶民。惟時厥庶民於汝極。錫汝保極：凡厥庶民，無有淫朋，人無有比德，惟皇作極。凡厥庶民，有猷有為有守，汝則念之。不協於極，不罹於咎，皇則受之。而康而色，曰：‘予攸好德。’汝則錫之福。時人斯其惟皇之極。無虐煢獨而畏高明，人之有能有為，使羞其行，而邦其昌。凡厥正人，既富方谷，汝弗能使有好於而家，時人斯其辜。於其無好德，汝雖錫之福，其作汝用咎。無偏無陂，遵王之義；無有作好，遵王之道；無有作惡，尊王之路。無偏無黨，王道蕩蕩；無黨無偏，王道平平；無反無側，王道正直。會其有極，歸其有極。曰：皇，極之敷言，是彝是訓，於帝其訓，凡厥庶民，極之敷言，是訓是行，以近天子之光。曰：天子作民父母，以為天下王。\n\n六、三德：一曰正直，二曰剛克，三曰柔克。平康，正直；強弗友，剛克；燮友，柔克。沈潛，剛克；高明，柔克。惟闢作福，惟闢作威，惟闢玉食。臣無有作福、作威、玉食。臣之有作福、作威、玉食，其害於而家，凶於而國。人用側頗僻，民用僭忒。\n\n七、稽疑：擇建立卜筮人，乃命十筮。曰雨，曰霽，曰蒙，曰驛，曰克，曰貞，曰悔，凡七。卜五，佔用二，衍忒。立時人作卜筮，三人佔，則従二人之言。汝則有大疑，謀及乃心，謀及卿士，謀及庶人，謀及卜筮。汝則従，龜従，筮従，卿士従，庶民従，是之謂大同。身其康強，子孫其逢，汝則従，龜従，筮従，卿士逆，庶民逆吉。卿士従，龜従，筮従，汝則逆，庶民逆，吉。庶民従，龜従，筮従，汝則逆，卿士逆，吉。汝則従，龜従，筮逆，卿士逆，庶民逆，作內吉，作外凶。龜筮共違於人，用靜吉，用作凶。\n\n八、庶徵：曰雨，曰暘，曰燠，曰寒，曰風。曰時五者來備，各以其敘，庶草蕃廡。一極備，凶；一極無，凶。曰休徵；曰肅、時雨若；曰乂，時暘若；曰晰，時燠若；曰謀，時寒若；曰聖，時風若。曰咎徵：曰狂，恆雨若；曰僭，恆暘若；曰豫，恆燠若；曰急，恆寒若；曰蒙，恆風若。曰王省惟歲，卿士惟月，師尹惟日。歲月日時無易，百穀用成，乂用民，俊民用章，家用平康。日月歲時既易，百穀用不成，乂用昏不明，俊民用微，家用不寧。庶民惟星，星有好風，星有好雨。日月之行，則有冬有夏。月之従星，則以風雨。\n\n九、五福：一曰壽，二曰富，三曰康寧，四曰攸好德，五曰考終命。六極：一曰凶、短、折，二曰疾，三曰憂，四曰貧，五曰惡，六曰弱。\n\n〖分器〗\n\n武王既勝殷，邦諸侯，班宗彝，作《分器》。\n\n"
		},
		{
			"章节": "三十",
			"章节名称": "周書·旅獒",
			"章节内容": "西旅獻獒，太保作《旅獒》。\n\n惟克商，遂通道於九夷八蠻。西旅厎貢厥獒，太保乃作《旅獒》，用訓於王。曰：“嗚呼！明王慎德，西夷鹹賓。無有遠邇，畢獻方物，惟服食器用。王乃昭德之致於異姓之邦，無替厥服；分寶玉於伯叔之國，時庸展親。人不易物，惟德其物！德盛不狎侮。狎侮君子，罔以盡人心；狎侮小人，罔以盡其力。不役耳目，百度惟貞。玩人喪德，玩物喪志。志以道寧，言以道接。不作無益害有益，功乃成；不貴異物賤用物，民乃足。犬馬非其土性不畜，珍禽奇獸不育於國，不寶遠物，則遠人格；所寶惟賢，則邇人安。嗚呼！夙夜罔或不勤，不矜細行，終累大德。為山九仞，功虧一簣。允迪茲，生民保厥居，惟乃世王。”\n\n〖旅巢命〗\n\n巢伯來朝，芮伯作《旅巢命》。\n\n"
		},
		{
			"章节": "三十一",
			"章节名称": "周書·金滕",
			"章节内容": "武王有疾，周公作《金滕》。\n\n既克商二年，王有疾，弗豫。二公曰：“我其為王穆卜。”周公曰：“未可以戚我先王？”公乃自以為功，為三壇同墠。為壇於南方，北面，周公立焉。植璧秉珪，乃告太王、王季、文王。\n\n史乃冊，祝曰：“惟爾元孫某，遘厲虐疾。若爾三王是有丕子之責於天，以旦代某之身。予仁若考能，多材多藝，能事鬼神。乃元孫不若旦多材多藝，不能事鬼神。乃命於帝庭，敷佑四方，用能定爾子孫於下地。四方之民罔不祗畏。嗚呼！無墜天之降寶命，我先王亦永有依歸。今我即命於元龜，爾之許我，我其以璧與珪歸俟爾命；爾不許我，我乃屏璧與珪。”\n\n乃卜三龜，一習吉。啟籥見書，乃並是吉。公曰：“體！王其罔害。予小子新命於三王，惟永終是圖；茲攸俟，能念予一人。”\n\n公歸，乃納冊於金滕之匱中。王翼日乃瘳。\n\n武王既喪，管叔及其群弟乃流言於國，曰：“公將不利於孺子。”周公乃告二公曰：“我之弗闢，我無以告我先王。”周公居東二年，則罪人斯得。於後，公乃為詩以貽王，名之曰《鴟鴞》。王亦未敢誚公。\n\n秋，大熟，未獲，天大雷電以風，禾盡偃，大木斯拔，邦人大恐。王與大夫盡弁以啟金滕之書，乃得周公所自以為功代武王之說。二公及王乃問諸史與百執事。對曰：“信。噫！公命我勿敢言。”\n\n王執書以泣，曰：“其勿穆卜！昔公勤勞王家，惟予沖人弗及知。今天動威以彰周公之德，惟朕小子其新逆，我國家禮亦宜之。”王出郊，天乃雨，反風，禾則盡起。二公命邦人凡大木所偃，盡起而築之。歲則大熟。\n\n"
		},
		{
			"章节": "三十二",
			"章节名称": "周書·大誥",
			"章节内容": "武王崩，三監及淮夷叛，周公相成王，將黜殷，作《大誥》。\n\n王若曰：“猷大誥爾多邦越爾御事，弗吊天降割於我家，不少延。洪惟我幼沖人，嗣無疆大曆服。弗造哲，迪民康，矧曰其有能格知天命！\n\n已！予惟小子，若涉淵水，予惟往求朕攸濟。敷賁敷前人受命，茲不忘大功。予不敢於閉。\n\n天降威，用寧王遺我大寶龜，紹天明。即命曰：‘有大艱於西土，西土人亦不靜，越茲蠢。殷小腆誕敢紀其敘。天降威，知我國有疵，民不康，曰：予復！反鄙我周邦，今蠢今翼。日，民獻有十夫予翼，以於敉寧、武圖功。我有大事，休？’朕卜並吉。”\n\n肆予告我友邦君越尹氏、庶士、御事、曰：‘予得吉卜，予惟以爾庶邦於伐殷逋播臣。’爾庶邦君越庶士、御事罔不反曰：‘艱大，民不靜，亦惟在王宮邦君室。越予小子考，翼不可徵，王害不違卜？’\n\n肆予沖人永思艱，曰：嗚呼！允蠢，鰥寡哀哉！予造天役，遺大投艱於朕身，越予沖人，不卬自恤。義爾邦君越爾多士、尹氏、御事綏予曰：‘無毖於恤，不可不成乃寧考圖功！’\n\n已！予惟小子，不敢替上帝命。天休於寧王，興我小邦周，寧王惟卜用，克綏受茲命。今天其相民，矧亦惟卜用。嗚呼！天明畏，弼我丕丕基！”\n\n王曰：“爾惟舊人，爾丕克遠省，爾知寧王若勤哉！天閟毖我成功所，予不敢不極卒寧王圖事。肆予大化誘我友邦君，天棐忱辭，其考我民，予曷其不於前寧人圖功攸終？天亦惟用勤毖我民，若有疾，予曷敢不於前寧人攸受休畢！”\n\n王曰：“若昔朕其逝，朕言艱日思。若考作室，既底法，厥子乃弗肯堂，矧肯構？厥父菑，厥子乃弗肯播，矧肯獲？厥考翼其肯曰：予有後弗棄基？肆予曷敢不越卬敉寧王大命？若兄考，乃有友伐厥子，民養其勸弗救？”\n\n王曰：“嗚呼！肆哉爾庶邦君越爾御事。爽邦由哲，亦惟十人迪知上帝命越天棐忱，爾時罔敢易法，矧今天降戾於周邦？惟大艱人誕鄰胥伐於厥室，爾亦不知天命不易？\n\n予永唸曰：天惟喪殷，若穡夫，予曷敢不終朕畝？天亦惟休於前寧人，予曷其極卜？敢弗於従率寧人有指疆土？矧今卜並吉？肆朕誕以爾東征。天命不僭，卜陳惟若茲。”\n\n"
		},
		{
			"章节": "三十三",
			"章节名称": "周書·微子之命",
			"章节内容": "成王既黜殷命，殺武庚，命微子啟代殷後，作《微子之命》。\n\n王若曰：“猷！殷王元子。惟稽古，崇德象賢。統承先王，修其禮物，作賓於王家，與國鹹休，永世無窮。嗚呼！乃祖成湯克齊聖廣淵，皇天眷佑，誕受厥命。撫民以寬，除其邪虐，功加於時，德垂後裔。爾惟踐修厥猷，舊有令聞，恪慎克孝，肅恭神人。予嘉乃德，曰篤不忘。上帝時歆，下民祗協，庸建爾於上公，尹茲東夏。欽哉，往敷乃訓，慎乃服命，率由典常，以蕃王室。弘乃烈祖，律乃有民，永綏厥位，毗予一人。世世享德，萬邦作式，俾我有周無斁。嗚呼！往哉惟休，無替朕命。”\n\n〖歸禾〗\n\n唐叔得禾，異畝同穎，獻諸天子。王命唐叔歸周公於東，作《歸禾》。\n\n〖嘉禾〗\n\n周公既得命禾，旅天子之命，作《嘉禾》。\n\n"
		},
		{
			"章节": "三十四",
			"章节名称": "周書·康誥",
			"章节内容": "成王既伐管叔、蔡叔，以殷餘民封康叔，作《康誥》、《酒誥》、《梓材》。惟三月哉生魄，周公初基作新大邑於東國洛，四方民大和會。侯、甸、男邦、採、衛百工、播民，和見士於周。周公鹹勤，乃洪大誥治。\n\n王若曰：“孟侯，朕其弟，小子封。惟乃丕顯考文王，克明德慎罰；不敢侮鰥寡，庸庸，祗祗，威威，顯民，用肇造我區夏，越我一、二邦以修我西土。惟時怙冒，聞於上帝，帝休，天乃大命文王。殪戎殷，誕受厥命越厥邦民，惟時敘，乃寡兄勖。肆汝小子封在茲東土。\n\n王曰：“嗚呼！封，汝念哉！今民將在祗遹乃文考，紹聞衣德言。往敷求於殷先哲王用保乂民，汝丕遠惟商者成人宅心知訓。別求聞由古先哲王用康保民。巨集於天，若德，裕乃身不廢在王命！”\n\n王曰：“嗚呼！小子封，恫瘝乃身，敬哉！天畏棐忱；民情大可見，小人難保。往盡乃心，無康好逸，乃其乂民。我聞曰：‘怨不在大，亦不在小；惠不惠，懋不懋。’\n\n已！汝惟小子，乃服惟弘王應保殷民，亦惟助王宅天命，作新民。”\n\n王曰：“嗚呼！封，敬明乃罰。人有小罪，非眚，乃惟終自作不典；式爾，有厥罪小，乃不可不殺。乃有大罪，非終，乃惟眚災：適爾，既道極厥辜，時乃不可殺。”\n\n王曰：“嗚呼！封，有敘時，乃大明服，惟民其敕懋和。若有疾，惟民其畢棄咎。若保赤子，惟民其康乂。非汝封刑人殺人，無或刑人殺人。非汝封又曰劓刵人，無或劓刵人。”\n\n王曰：“外事，汝陳時臬司師，茲殷罰有倫。”又曰：“要囚，服念五、六日至於旬時，丕蔽要囚。”\n\n王曰：“汝陳時臬事罰。蔽殷彝，用其義刑義殺，勿庸以次汝封。乃汝盡遜曰時敘，惟曰未有遜事。\n\n已！汝惟小子，未其有若汝封之心。朕心朕德，惟乃知。\n\n 凡民自得罪：寇攘奸宄，殺越人於貨，[B139]不畏死，罔弗憝。\n\n王曰：“封，元惡大憝，矧惟不孝不友。子弗祗服厥父事，大傷厥考心；於父不能字厥子，乃疾厥子。於弟弗念天顯，乃弗克恭厥兄；兄亦不念鞠子哀，大不友于弟。惟吊茲，不於我政人得罪，天惟與我民彝大泯亂，曰：乃其速由文王作罰，刑茲無赦。\n\n不率大戛，矧惟外庶子、訓人惟厥正人越小臣、諸節。乃別播敷，造民大譽，弗念弗庸，瘝厥君，時乃引惡，惟朕憝。已！汝乃其速由茲義率殺。亦惟君惟長，不能厥家人越厥小臣、外正；惟威惟虐，大放王命；乃非德用乂。汝亦罔不克敬典，乃由裕民，惟文王之敬忌；乃裕民曰：‘我惟有及。’則予一人以懌。”\n\n王曰：“封，爽惟民迪吉康，我時其惟殷先哲王德，用康乂民作求。矧今民罔迪，不適；不迪，則罔政在厥邦。”\n\n王曰：“封，予惟不可不監，告汝德之說於罰之行。今惟民不靜，未戾厥心，迪屢未同，爽惟天其罰殛我，我其不怨。惟厥罪無在大，亦無在多，矧曰其尚顯聞於天。”\n\n王曰：“嗚呼！封，敬哉！無作怨，勿用非謀非彝蔽時忱。丕則敏德，用康乃心，顧乃德，遠乃猷，裕乃以；民寧，不汝瑕殄。”\n\n王曰：“嗚呼！肆汝小子封。惟命不於常，汝念哉！無我殄享，明乃服命，高乃聽，用康乂民。”\n\n王若曰：“往哉！封，勿替敬，典聽朕告，汝乃以殷民世享。”\n\n"
		},
		{
			"章节": "三十五",
			"章节名称": "周書·酒誥",
			"章节内容": "王若曰：“明大命於妹邦。乃穆考文王肇國在西土。厥誥毖庶邦庶士越少正御事，朝夕曰：‘祀茲酒。惟天降命，肇我民，惟元祀。天降威，我民用大亂喪德，亦罔非酒惟行；越小大邦用喪，亦罔非酒惟辜。’\n\n文王誥教小子有正有事：無彝酒。越庶國：飲惟祀，德將無醉。惟曰我民迪小子惟土物愛，厥心臧。聰聽祖考之遺訓，越小大德。\n\n小子惟一妹土，嗣爾股肱，純其藝黍稷，奔走事厥考厥長。肇牽車牛，遠服賈用。，孝養厥父母，厥父母慶，自洗腆，致用酒。\n\n庶士有正越庶伯君子，其爾典聽朕教！爾大克羞耇惟君，爾乃飲食醉飽。丕惟曰爾克永觀省，作稽中德，爾尚克羞饋祀。爾乃自介用逸，茲乃允惟王正事之臣。茲亦惟天若元德，永不忘在王家。”\n\n王曰：“封，我西土棐徂，邦君御事小子尚克用文王教，不腆於酒，故我至於今，克受殷之命。”\n\n王曰：“封，我聞惟曰：‘在昔殷先哲王迪畏天顯小民，經德秉哲。自成湯鹹至於帝乙，成王畏相惟御事，厥棐有恭，不敢自暇自逸，矧曰其敢崇飲？越在外服，侯甸男衛邦伯，越在內服，百僚庶尹惟亞惟服宗工越百姓里居，罔敢湎於酒。不惟不敢，亦不暇，惟助成王德顯越，尹人祗闢。’\n\n我聞亦惟曰：‘在今後嗣王，酣，身厥命，罔顯於民祗，保越怨不易。誕惟厥縱，淫泆於非彝，用燕喪威儀，民罔不[B242]傷心。惟荒腆於酒，不惟自息乃逸，厥心疾很，不克畏死。辜在商邑，越殷國滅，無罹。弗惟德馨香祀，登聞於天；誕惟民怨，庶群自酒，腥聞在上。故天降喪於殷，罔愛於殷，惟逸。天非虐，惟民自速辜。’”\n\n王：“封，予不惟若茲多誥。古人有言曰：‘人無於水監，當於民監。’今惟殷墜厥命，我其可不大監撫於時！\n\n予惟曰：“汝劼毖殷獻臣、侯、甸、男、衛，矧太史友、內史友、越獻臣百宗工，矧惟爾事服休，服採，矧惟若疇，圻父薄違，農夫若保，巨集父定闢，矧汝，剛制於酒。’\n\n厥或誥曰：‘群飲。’汝勿佚。盡執拘以歸於周，予其殺。又惟殷之迪諸臣惟工，乃湎於酒，勿庸殺之，姑惟教之。有斯明享，乃不用我教辭，惟我一人弗恤弗蠲，乃事時同於殺。”\n\n王曰：“封，汝典聽朕毖，勿辯乃司民湎於酒。”\n\n"
		},
		{
			"章节": "三十六",
			"章节名称": "周書·梓材",
			"章节内容": "王曰：“封，以厥庶民暨厥臣達大家，以厥臣達王惟邦君，汝若恆越曰：我有師師、司徒、司馬、司空、尹、旅。”曰：‘予罔厲殺人。’亦厥君先敬勞，肆徂厥敬勞。肆往，奸宄、殺人、歷人，宥；肆亦見厥君事、戕敗人，宥。\n\n 王啟監，厥亂為民。曰：‘無胥戕，無胥虐，至於敬寡，至於屬婦，合由以容。’王其效邦君越御事，厥命曷以？‘引養引恬。’自古王若茲，監罔攸闢！惟曰：若稽田，既勤敷菑，惟其陳修，為厥疆畎。若作室家，既勤垣墉，惟其塗塈茨。若作梓材，既勤樸斫，惟其塗丹雘。\n\n 今王惟曰：先王既勤用明德，懷為夾，庶邦享作，兄弟方來。亦既用明德，後式典集，庶邦丕享。皇天既付中國民越厥疆土於先王，肆王惟德用，和懌先後為迷民，用懌先王受命。已！若茲監，惟曰欲至於萬年，惟王子子孫孫永保民。”\n\n"
		},
		{
			"章节": "三十七",
			"章节名称": "周書·召誥",
			"章节内容": "成王在豐，欲宅洛邑，使召公先相宅，作《召誥》。\n\n惟二月既望，越六日乙未，王朝步自周，則至於豐。\n\n惟太保先周公相宅，越若來三月，惟丙午朏。越三日戊申，太保朝至於洛，卜宅。厥既得卜，則經營。越三日庚戌，太保乃以庶殷攻位於洛汭。越五日甲寅，位成。\n\n若翼日乙卯，周公朝至於洛，則達觀於新邑營。越三日丁巳，用牲於郊，牛二。越翼日戊午，乃社於新邑，牛一，羊一，豕一。\n\n越七日甲子，周公乃朝用書命庶殷侯甸男邦伯。厥既命殷庶，庶殷丕作。\n\n太保乃以庶邦冢君出取幣，乃復入錫周公。曰：“拜手稽首，旅王若公誥告庶殷越自乃御事：嗚呼！皇天上帝，改厥元子茲大國殷之命。惟王受命，無疆惟休，亦無疆惟恤。嗚呼！曷其奈何弗敬？\n\n天既遐終大邦殷之命，茲殷多先哲王在天，越厥後王后民，茲服厥命。厥終，智藏瘝在。夫知保抱攜持厥婦子，以哀籲天，徂厥亡，出執。嗚呼！天亦哀於四方民，其眷命用懋。王其疾敬德！\n\n相古先民有夏，天迪従子保，面稽天若；今時既墜厥命。今相有殷，天迪格保，面稽天若；今時既墜厥命。今衝子嗣，則無遺壽耇，曰其稽我古人之德，矧曰其有能稽謀自天？\n\n嗚呼！有王雖小，元子哉。其丕能諴於小民。今休：王不敢後，用顧畏於民碞；王來紹上帝，自服於土中。旦曰：‘其作大邑，其自時配皇天，毖祀於上下，其自時中乂；王厥有成命治民。’今休。\n\n王先服殷御事，比介於我有周御事，節性惟日其邁。王敬作所，不可不敬德。\n\n我不可不監於有夏，亦不可不監於有殷。我不敢知曰，有夏服天命，惟有歷年；我不敢知曰，不其延。惟不敬厥德，乃早墜厥命。我不敢知曰，有殷受天命，惟有歷年；我不敢知曰，不其延。惟不敬厥德，乃早墜厥命。今王嗣受厥命，我亦惟茲二國命，嗣若功。\n\n王乃初服。嗚呼！若生子，罔不在厥初生，自貽哲命。今天其命哲，命吉凶，命歷年；知今我初服，宅新邑。肆惟王其疾敬德？王其德之用，祈天永命。\n\n其惟王勿以小民淫用非彝，亦敢殄戮用乂民，若有功。其惟王位在德元，小民乃惟刑用於天下，越王顯。上下勤恤，其曰我受天命，丕若有夏曆年，式勿替有殷歷年。欲王以小民受天永命。”\n\n拜手稽首，曰：“予小臣敢以王之仇民百君子越友民，保受王威命明德。王末有成命，王亦顯。我非敢勤，惟恭奉幣，用供王能祈天永命。”\n\n"
		},
		{
			"章节": "三十八",
			"章节名称": "周書·洛誥",
			"章节内容": "召公既相宅，周公往營成周，使來告卜，作《洛誥》。\n\n周公拜手稽首曰：“朕復子明辟。王如弗敢及天基命定命，予乃胤保大相東土，其基作民明闢。予惟乙卯，朝至於洛師。我卜河朔黎水，我乃卜澗水東，瀍水西，惟洛食；我又卜瀍水東，亦惟洛食。伻來以圖及獻卜。”\n\n王拜手稽首曰：“公不敢不敬天之休，來相宅，其作周配，休！公既定宅，伻來，來，視予卜，休恆吉。我二人共貞。公其以予萬億年敬天之休。拜手稽首誨言。”\n\n周公曰：“王，肇稱殷禮，祀於新邑，鹹秩無文。予齊百工，伻従王於周，予惟曰：‘庶有事。’今王即命曰：‘記功，宗以功作元祀。’惟命曰：‘汝受命篤弼，丕視功載，乃汝其悉自教工。’\n\n孺子其朋，孺子其朋，其往！無若火始焰焰；厥攸灼敘，弗其絕。厥若彝及撫事如予，惟以在周工往新邑。伻向即有僚，明作有功，惇大成裕，汝永有辭。”\n\n公曰：“已！汝惟衝子，惟終。汝其敬識百辟享，亦識其有不享。享多儀，儀不及物，惟曰不享。惟不役志於享，凡民惟曰不享，惟事其爽侮。乃惟孺子頒，朕不暇聽。\n\n 朕教汝於棐民，彝汝乃是不[B194]，乃時惟不永哉！篤敘乃正父罔不若予，不敢廢乃命。汝往敬哉！茲予其明農哉！被裕我民，無遠用戾。”\n\n王若曰：“公！明保予衝子。公稱丕顯德，以予小子揚文武烈，奉答天命，和恆四方民，居師；惇宗將禮，稱秩元祀，鹹秩無文。惟公德明光於上下，勤施於四方，旁作穆穆，迓衡不迷。文武勤教，予衝子夙夜毖祀。”王曰：“公功棐迪，篤罔不若時。”\n\n王曰：“公！予小子其退，即闢於周，命公後。四方迪亂未定，於宗禮亦未克敉，公功迪將，其後監我士師工，誕保文武受民，亂為四輔。”王曰：“公定，予往已。以功肅將祗歡，公無困哉！我惟無斁其康事，公勿替刑，四方其世享。”\n\n周公拜手稽首曰：“王命予來承保乃文祖受命民，越乃光烈考武王弘朕恭。孺子來相宅，其大惇典殷獻民，亂為四方新闢，作周恭先。曰其自時中乂，萬邦鹹休，惟王有成績。予旦以多子越御事篤前人成烈，答其師，作周孚先。’考朕昭子刑，乃單文祖德。\n\n伻來毖殷，乃命寧予以秬鬯二卣。曰明禋，拜手稽首休享。予不敢宿，則禋於文王、武王。惠篤敘，無有遘自疾，萬年厭於乃德，殷乃引考。王伻殷乃承敘萬年，其永觀朕子懷德。”\n\n戊辰，王在新邑烝，祭歲，文王騂牛一，武王騂牛一。王命作冊逸祝冊，惟告周公其後。\n\n王賓殺禋鹹格，王入太室，裸。王命周公後，作冊逸誥，在十有二月。惟周公誕保文武受命，惟七年。\n\n"
		},
		{
			"章节": "三十九",
			"章节名称": "周書·多士",
			"章节内容": "成周既成，遷殷頑民，周公以王命誥，作《多士》。\n\n惟三月，周公初於新邑洛，用告商王士。\n\n王若曰：“爾殷遺多士，弗吊旻天，大降喪於殷，我有周佑命，將天明威，致王罰，敕殷命終於帝。肆爾多士！非我小國敢弋殷命。惟天不畀允罔固亂，弼我，我其敢求位？惟帝不畀，惟我下民秉為，惟天明畏。\n\n我聞曰：上帝引逸，有夏不適逸；則惟帝降格，向於時夏。弗克庸帝，大淫泆有辭。惟時天罔念聞，厥惟廢元命，降致罰；乃命爾先祖成湯革夏，俊民甸四方。\n\n自成湯至於帝乙，罔不明德恤祀。亦惟天丕建，保乂有殷，殷王亦罔敢失帝，罔不配天其澤。\n\n在今後嗣王，誕罔顯於天，矧曰其有聽念於先王勤家？誕淫厥泆，罔顧於天顯民祗，惟時上帝不保，降若茲大喪。惟天不畀不明厥德，凡四方小大邦喪，罔非有辭於罰。”\n\n王若曰：“爾殷多士，今惟我周王丕靈承帝事，有命曰：‘割殷，’告敕於帝。惟我事不貳適，惟爾王家我適。予其曰惟爾洪無度，我不爾動，自乃邑。予亦念天，即於殷大戾，肆不正。”\n\n王曰：“猷！告爾多士，予惟時其遷居西爾，非我一人奉德不康寧，時惟天命。無違，朕不敢有後，無我怨。\n\n惟爾知，惟殷先人有冊有典，殷革夏命。今爾又曰：‘夏迪簡在王庭，有服在百僚。’予一人惟聽用德，肆予敢求於天邑商，予惟率肆矜爾。非予罪，時惟天命。”\n\n王曰：“多士，昔朕來自奄，予大降爾四國民命。我乃明致天罰，移爾遐逖，比事臣我宗多遜。”\n\n王曰：“告爾殷多士，今予惟不爾殺，予惟時命有申。今朕作大邑於茲洛，予惟四方罔攸賓，亦惟爾多士攸服奔走臣我多遜。爾乃尚有爾土，爾用尚寧幹止，爾克敬，天惟畀矜爾；爾不克敬，爾不啻不有爾土，予亦致天之罰於爾躬！今爾惟時宅爾邑，繼爾居；爾厥有幹有年於茲洛。爾小子乃興，従爾遷。”\n\n王曰：“又曰時予，乃或言爾攸居。”\n\n"
		},
		{
			"章节": "四十",
			"章节名称": "周書·無逸",
			"章节内容": "周公作《無逸》。\n\n周公曰：“嗚呼！君子所，其無逸。先知稼穡之艱難，乃逸，則知小人之依。相小人，厥父母勤勞稼穡，厥子乃不知稼穡之艱難，乃逸乃諺。既誕，否則侮厥父母曰：‘昔之人無聞知。’”\n\n周公曰：“嗚呼！我聞曰：昔在殷王中宗，嚴恭寅畏，天命自度，治民祗懼，不敢荒寧。肆中宗之享國七十有五年。其在高宗，時舊勞於外，爰暨小人。作其即位，乃或亮陰，三年不言。其惟不言，言乃雍。不敢荒寧，嘉靖殷邦。至於小大，無時或怨。肆高宗之享國五十年有九年。其在祖甲，不義惟王，舊為小人。作其即位，爰知小人之依，能保惠於庶民，不敢侮鰥寡。肆祖甲之享國三十有三年。自時厥後立王，生則逸，生則逸，不知稼穡之艱難，不聞小人之勞，惟耽樂之従。自時厥後，亦罔或克壽。或十年，或七八年，或五六年，或四三年。”\n\n周公曰：“嗚呼！厥亦惟我周太王、王季，克自抑畏。文王卑服，即康功田功。徽柔懿恭，懷保小民，惠鮮鰥寡。自朝至於日中昃，不遑暇食，用咸和萬民。文王不敢盤於遊田，以庶邦惟正之供。文王受命惟中身，厥享國五十年。”\n\n周公曰：“嗚呼！繼自今嗣王，則其無淫於觀、於逸、於遊、于田，以萬民惟正之供。無皇曰：‘今日耽樂。’乃非民攸訓，非天攸若，時人丕則有愆。無若殷王受之迷亂，酗於酒德哉！”\n\n周公曰：“嗚呼！我聞曰：‘古之人猶胥訓告，胥保惠，胥教誨，民無或胥譸張為幻。’此厥不聽，人乃訓之，乃變亂先王之正刑，至於小大。民否則厥心違怨，否則厥口詛祝。”\n\n周公曰：“嗚呼！自殷王中宗及高宗及祖甲及我周文王，茲四人迪哲。厥或告之曰：‘小人怨汝詈汝。’則皇自敬德。厥愆，曰：‘朕之愆。’允若時，不啻不敢含怒。此厥不聽，人乃或譸張為幻，曰小人怨汝詈汝，則信之，則若時，不永念厥闢，不寬綽厥心，亂罰無罪，殺無辜。怨有同，是叢於厥身。”\n\n周公曰：“嗚呼！嗣王其監於茲。”\n\n"
		},
		{
			"章节": "四十一",
			"章节名称": "周書·君奭",
			"章节内容": "召公為保，周公為師，相成王為左右。召公不說，周公作《君奭》。\n\n周公若曰：“君奭！弗吊天降喪於殷，殷既墜厥命，我有周既受。我不敢知曰厥基永孚於休。若天棐忱，我亦不敢知曰其終出於不祥。\n\n嗚呼！君已曰時我，我亦不敢寧於上帝命，弗永遠念天威越我民；罔尤違，惟人。在我後嗣子孫，大弗克恭上下，遏佚前人光在家，不知天命不易，天難諶，乃其墜命，弗克經歷。嗣前人，恭明德，在今予小子旦非克有正，迪惟前人光施於我衝子。”又曰：“天不可信，我道惟寧王德延，天不庸釋於文王受命。”\n\n公曰：“君奭！我聞在昔成湯既受命，時則有若伊尹，格於皇天。在太甲，時則有若保衡。在太戊，時則有若伊陟、臣扈，格於上帝；巫咸乂王家。在祖乙，時則有若巫賢。在武丁，時則有若甘盤。率惟茲有陳，保乂有殷，故殷禮陟配天，多歷年所。天維純佑命，則商實百姓王人。罔不秉德明恤，小臣屏侯甸，矧鹹奔走。惟茲惟德稱，用乂厥闢，故一人有事於四方，若卜筮罔不是孚。”\n\n公曰：“君奭！天壽平格，保乂有殷，有殷嗣，天滅威。今汝永念，則有固命，厥亂明我新造邦。”\n\n公曰：“君奭！在昔上帝割申勸寧王之德，其集大命於厥躬？惟文王尚克修和我有夏；亦惟有若虢叔，有若閎夭，有若散宜生，有若泰顛，有若南宮括。”又曰：“無能往來，茲迪彝教，文王蔑德降於國人。亦惟純佑秉德，迪知天威，乃惟時昭文王迪見冒，聞於上帝。惟時受有殷命哉。武王惟茲四人尚迪有祿。後暨武王誕將天威，鹹劉厥敵。惟茲四人昭武王惟冒，丕單稱德。\n\n今在予小子旦，若遊大川，予往暨汝奭其濟。小子同未在位，誕無我責收，罔勖不及。耇造德不降，我則鳴鳥不聞，矧曰其有能格？”知\n\n公曰：“嗚呼！君肆其監於茲！我受命於疆惟休，亦大惟艱。告君，乃猷裕我，不以後人迷。”\n\n公曰：“前人敷乃心，乃悉命汝，作汝民極。曰：‘汝明勖偶王，在亶乘茲大命，惟文王德丕承，無疆之恤！’”\n\n公曰：“君！告汝，朕允保奭。其汝克敬以予監於殷喪大否，肆念我天威。予不允惟若茲誥，予惟曰：‘襄我二人，汝有合哉？’言曰：‘在時二人。’天休茲至，惟時二人弗戡。其汝克敬德，明我俊民，在讓後人於丕時。\n\n嗚呼！篤棐時二人，我式克至於今日休？我鹹成文王功於！不怠丕冒，海隅出日，罔不率俾。”\n\n公曰：“君！予不惠若茲多誥，予惟用閔於天越民。”\n\n公曰：“嗚呼！君！惟乃知民德亦罔不能厥初，惟其終。祗若茲，往敬用治！”\n\n"
		},
		{
			"章节": "四十二",
			"章节名称": "周書·蔡仲之命",
			"章节内容": "蔡叔既沒，王命蔡仲，踐諸侯位，作《蔡仲之命》。\n\n惟周公位冢宰，正百工，群叔流言。乃致闢管叔於商；囚蔡叔於郭鄰，以車七乘；降霍叔於庶人，三年不齒。蔡仲克庸祇德，周公以為卿士。叔卒，乃命諸王邦之蔡。王若曰：“小子胡，惟爾率德改行，克慎厥猷，肆予命爾侯於東土。往即乃封，敬哉！爾尚蓋前人之愆，惟忠惟孝；爾乃邁跡自身，克勤無怠，以垂憲乃後；率乃祖文王之遺訓，無若爾考之違王命。皇天無親，惟德是輔。民心無常，惟惠之懷。為善不同，同歸於治；為惡不同，同歸於亂。爾其戒哉！慎厥初，惟厥終，終以不困；不惟厥終，終以困窮。懋乃攸績，睦乃四鄰，以蕃王室，以和兄弟，康濟小民。率自中，無作聰明亂舊章。詳乃視聽，罔以側言改厥度。則予一人汝嘉。”王曰：“嗚呼！小子胡，汝往哉！無荒棄朕命！”\n\n〖成王政〗\n\n成王東伐淮夷，遂踐奄，作《成王政》。\n\n〖將蒲姑〗\n\n成王既踐奄，將遷其君於蒲姑，周公告召公，作《將蒲姑》。\n\n"
		},
		{
			"章节": "四十三",
			"章节名称": "周書·多方",
			"章节内容": "成王歸自奄，在宗周，誥庶邦，作《多方》。\n\n惟五月丁亥，王業自奄，至於宗周。\n\n周公曰：“王若曰：猷！告爾四國多方惟爾殷侯尹民，我惟大降爾命，爾罔不知。洪惟圖天之命，弗永寅念於祀，惟帝降格於夏。有夏誕厥逸，不肯慼言於民，乃大淫昏，不克終日勸於帝之迪，乃爾攸聞。厥圖帝之命，不克開於民之麗，乃大降罰，崇亂有夏。因甲於內亂，不克靈承於旅；罔丕惟進之恭，洪舒於民。亦惟有夏之民叨懫日欽，劓割夏邑。於惟時求民主，乃大降顯休命於成湯，刑殄在夏。\n\n惟天不畀純，乃惟以爾多方之義民不克永於多享；惟夏之恭多士，大不克明保享於民，乃胥惟虐於民，至於百為，大不克開。\n\n乃惟成湯克以爾多方簡，代夏作民主。慎厥麗，乃勸；厥民刑，用勸；以至於帝乙，罔不明德慎罰，亦克用勸；要囚殄戮多罪，亦克用勸；開釋無辜，亦克用勸。今至於爾闢，弗克以爾多方享天之命，嗚呼！”\n\n王若曰：“誥告爾多方，非天庸釋有夏，非天庸釋有殷。乃惟爾闢以爾多方大淫，圖天之命屑有辭。乃惟有夏圖厥政，不集於享，天降時喪，有邦間之。乃惟爾商后王逸厥逸，圖厥政不蠲烝，天惟降時喪。\n\n惟聖罔念，作狂；惟狂克念，作聖。天惟五年須暇之子孫，誕作民主，罔可念聽。天惟求爾多方，大動以威，開厥顧天；惟爾多方，罔堪顧之。惟我周王靈承於旅，克堪用德，惟典神天。天惟式教我用休，簡畀殷命，尹爾多方。\n\n今我曷敢多誥？我惟大降爾四國民命。爾曷不忱裕之於爾多方？爾曷不夾介乂我周王享天之命？今爾尚宅爾宅，畋爾田，爾曷不惠王熙天之命？爾乃迪屢不靜，爾心未愛。爾乃不大宅天命，爾乃屑播天命，爾乃自作不典，圖忱於正。我惟時其教告之，我惟時其戰要囚之，至於再，至於三。乃有不用我降爾命，我乃其大罰殛之！非我有周秉德不康寧，乃惟爾自速辜！”\n\n王曰：“嗚呼！猷告爾有方多士暨殷多士。今爾奔走臣我監五祀，越惟有胥伯小大多正，爾罔不克臬。自作不知，爾惟和哉；爾室不睦，爾惟和哉；爾邑克明，爾惟克勤乃事。爾尚不忌於凶德，亦則以穆穆在乃位，克閱於乃邑謀介。爾乃自時洛邑，尚永力畋爾田，天惟畀矜爾，我有周惟其大介賚爾，迪簡在王庭。尚爾事，有服在大僚。”\n\n王曰：“嗚呼！多士，爾不克勸忱我命，爾亦則惟不克享，凡民惟曰不享。爾乃惟逸惟頗，大遠王命，則惟爾多方探天之威，我則致天之罰，離逖爾土。”\n\n王曰：“我不惟多誥，我惟祗告爾命。”又曰：“時惟爾初，不克敬於和，則無我怨。”\n\n"
		},
		{
			"章节": "四十四",
			"章节名称": "周書·立政",
			"章节内容": "周公作《立政》。\n\n 周公若曰：“拜手稽首，告嗣天子王矣。”用鹹戒於王曰：“王左右常伯、常任、準人、綴衣、虎賁。”\n\n 周公曰：“嗚呼！休茲知恤，鮮哉！古之人迪惟有夏，乃有室大競，籲俊尊上帝迪，知忱恂於九德之行。乃敢告教厥後曰：‘拜手稽首後矣！’曰：‘宅乃事，宅乃牧，宅乃準，茲惟後矣。謀面，用丕訓德，則乃宅人，茲乃三宅無義民。’\n\n 桀德，惟乃弗作往任，是惟暴德罔後。亦越成湯陟，丕釐上帝之耿命，乃用三有宅；克即宅，曰三有俊，克即俊。嚴惟丕式，克用三宅三俊，其在商邑，用協於厥邑；其在四方，用丕式見德。\n\n  嗚呼！其在受德，[B139]為羞刑暴德之人，同於厥邦；乃惟庶習逸德之人，同於厥政。帝欽罰之，乃伻我有夏，式商受命，奄甸萬姓。\n\n 亦越文王、武王，克知三有宅心，灼見三有俊心，以敬事上帝，立民長伯。立政：任人、準夫、牧、作三事。虎賁、綴衣、趣馬、小尹、左右攜僕、百司庶府。大都小伯、藝人、表臣百司、太史、尹伯，庶常吉士。司徒、司馬、司空、亞、旅。夷、微、盧烝。三亳阪尹。\n\n 文王惟克厥宅心，乃克立茲常事司牧人，以克俊有德。文王罔攸兼於庶言；庶獄庶慎，惟有司之牧夫是訓用違；庶獄庶慎，文王罔敢知於茲。\n\n 亦越武王，率惟敉功，不敢替厥義德，率惟謀従容德，以並受此丕丕基。”\n\n 嗚呼！孺子王矣！繼自今我其立政。立事、準人、牧夫，我其克灼知厥若，丕乃俾亂；相我受民，和我庶獄庶慎。時則勿有間之，自一話一言。我則末惟成德之彥，以乂我受民。\n\n 嗚呼！予旦已受人之徽言鹹告孺子王矣。繼自今文子文孫，其勿誤於庶獄庶慎，惟正是乂之。\n\n 自古商人亦越我周文王立政，立事、牧夫、準人，則克宅之，克由繹之，茲乃俾乂，國則罔有。立政用憸人，不訓於德，是罔顯在厥世。繼自今立政，其勿以憸人，其惟吉士，用勵相我國家。\n\n 今文子文孫，孺子王矣！其勿誤於庶獄，惟有司之牧夫。其克詰爾戎兵以陟禹之跡，方行天下，至於海表，罔有不服。以覲文王之耿光，以揚武王之大烈。嗚呼！繼自今後王立政，其惟克用常人。”\n\n 周公若曰：“太史！司寇蘇公式敬爾由獄，以長我王國。茲式有慎，以列用中罰。”\n\n"
		},
		{
			"章节": "四十五",
			"章节名称": "周書·周官",
			"章节内容": "成王既黜殷命，滅淮夷，還歸在豐，作《周官》。\n\n惟周王撫萬邦，巡侯、甸，四徵弗庭，綏厥兆民。六服群辟，罔不承德。歸於宗周，董正治官。\n\n王曰：“若昔大猷，制治於未亂，保邦於未危。”\n\n曰：“唐虞稽古，建官惟百。內有百揆四嶽，外有州、牧、侯伯。庶政惟和，萬國咸寧。夏商官倍，亦克用乂。明王立政，不惟其官，惟其人。\n\n今予小子，祗勤於德，夙夜不逮。仰惟前代時若，訓迪厥官。立太師、太傅、太保，茲惟三公。論道經邦，燮理陰陽。官不必備，惟其人。少師、少傅、少保，曰三孤。貳公弘化，寅亮天地，弼予一人。冢宰掌邦治，統百官，均四海。司徒掌邦教，敷五典，擾兆民。宗伯掌邦禮，治神人，和上下。司馬掌邦政，統六師，平邦國。司冠掌邦禁，詰奸慝，刑暴亂。司空掌邦土，居四民，時地利。六卿分職，各率其屬，以倡九牧，阜成兆民。六年，五服一朝。又六年，王乃時巡，考制度於四嶽。諸侯各朝於方岳，大明黜陟。”\n\n王曰：“嗚呼！凡我有官君子，欽乃攸司，慎乃出令，令出惟行，弗惟反。以公滅私，民其允懷。學古入官。議事以制，政乃不迷。其爾典常作之師，無以利口亂厥官。蓄疑敗謀，怠忽荒政，不學牆面，蒞事惟煩。戒爾卿士，功崇惟志，業廣惟勤，惟克果斷，乃罔後艱。位不期驕，祿不期侈。恭儉惟德，無載爾偽。作德，心逸日休；作偽，心勞日拙。居寵思危，罔不惟畏，弗畏入畏。推賢讓能，庶官乃和，不和政龐。舉能其官，惟爾之能。稱匪其人，惟爾不任。”\n\n王曰：“嗚呼！三事暨大無，敬爾有官，亂爾有政，以佑乃闢。永康兆民，萬邦惟無斁。\n\n〖賄肅慎之命〗\n\n成王既伐東夷，肅慎來賀。王俾榮伯作《賄肅慎之命》。\n\n〖亳姑〗\n\n周公在豐，將沒，欲葬成周。公薨，成王葬於畢，告周公，作《亳姑》。\n\n"
		},
		{
			"章节": "四十六",
			"章节名称": "周書·君陳",
			"章节内容": "周公既沒，命君陳分正東郊成周，作《君陳》。\n\n王若曰：“君陳，惟爾令德孝恭。惟孝友于兄弟，克施有政。命汝尹茲東郊，敬哉！昔周公師保萬民，民懷其德。往慎乃司，茲率厥常，懋昭周公之訓，惟民其乂。我聞曰：‘至治馨香，感於神明。黍稷非馨，明德惟馨爾。’尚式時周公之猷訓，惟日孜孜，無敢逸豫。凡人未見聖，若不克見；既見聖，亦不克由聖，爾其戒哉！爾惟風，下民惟草。圖厥政，莫或不艱，有廢有興，出入自爾師虞，庶言同則繹。爾有嘉謀嘉猷，則入告爾後於內，爾乃順之於外，曰：‘斯謀斯猷，惟我後之德。’嗚呼！臣人鹹若時，惟良顯哉！”\n\n王曰：“君陳，爾惟弘周公丕訓，無依勢作威，無倚法以削，寬而有制，従容以和。殷民在闢，予曰闢，爾惟勿闢；予曰宥，爾惟勿宥，惟厥中。有弗若於汝政，弗化於汝訓，闢以止闢，乃闢。狃於奸宄，敗常亂俗，三細不宥。爾無忿疾於頑，無求備於一夫。必有忍，其乃有濟；有容，德乃大。簡厥修，亦簡其或不修。進厥良，以率其或不良。惟民生厚，因物有遷。違上所命，従厥攸好。爾克敬典在德，時乃罔不變。允升於大猷，惟予一人膺受多福，其爾之休，終有辭於永世。”\n\n"
		},
		{
			"章节": "四十七",
			"章节名称": "周書·顧命",
			"章节内容": "成王將崩，命召公、畢公率諸侯相康王，作《顧命》。\n\n惟四月，哉生魄，王不懌。甲子，王乃洮頮水。相被冕服，憑玉幾。乃同，召太保奭、芮伯、彤伯、畢公、衛侯、毛公、師氏、虎臣、百尹、御事。王曰：“嗚呼！疾大漸，惟幾，病日臻。既彌留，恐不獲誓言嗣，茲予審訓命汝。昔君文王、武王宣重光，奠麗陳教，則肄肄不違，用克達殷集大命。在後之侗，敬迓天威，嗣守文、武大訓，無敢昏逾。今天降疾，殆弗興弗悟。爾尚明時朕言，用敬保元子釗弘濟於艱難，柔遠能邇，安勸小大庶邦。思夫人自亂於威儀。爾無以釗冒貢於非幾。”\n\n茲既受命，還出綴衣於庭。越翼日乙丑，王崩。太保命仲桓、南宮毛俾爰齊侯呂伋，以二干戈、虎賁百人逆子釗於南門之外。延入翼室，恤宅宗。丁卯，命作冊度。\n\n越七日癸酉，伯相命士須材。狄設黼扆、綴衣。牖間南向，敷重篾席，黼純，華玉，仍幾。西序東向，敷重厎席，綴純，文貝，仍幾。東序西向，敷重豐席，畫純，雕玉，仍幾。西夾南向，敷重筍席，玄紛純，漆，仍幾。越玉五重，陳寶，赤刀、大訓、弘璧、琬琰、在西序。大玉、夷玉、天球、河圖，在東序。胤之舞衣、大貝、鼖鼓，在西房；兌之戈、和之弓、垂之竹矢，在東房。大輅在賓階面，綴輅在阼階面，先輅在左塾之前，次輅在右塾之前。\n\n二人雀弁，執惠，立於畢門之內。四人綦弁，執戈上刃，夾兩階戺。一人冕，執劉，立於東堂，一人冕，執鉞，立於西堂。一人冕，執戣，立於東垂。一人冕，執瞿，立於西垂。一人冕，執銳，立於側階。\n\n王麻冕黼裳，由賓階隮。卿士邦君麻冕蟻裳，入即位。太保、太史、太宗皆麻冕彤裳。太保承介圭，上宗奉同瑁，由阼階隮。太史秉書，由賓階隮，御王冊命。曰：“皇后憑玉幾，道揚末命，命汝嗣訓，臨君周邦，率循大卞，燮和天下，用答揚文、武之光訓。”王再拜，興，答曰：“眇眇予末小子，其能而亂四方以敬忌天威。”乃受同瑁，王三宿，三祭，三吒。上宗曰：“饗！”太保受同，降，盥，以異同秉璋以酢。授宗人同，拜。王答拜。太保受同，祭，嚌，宅，授宗人同，拜。王答拜。太保降，收。諸侯出廟門俟。\n\n"
		},
		{
			"章节": "四十八",
			"章节名称": "周書·康王之誥",
			"章节内容": "康王既屍天子，遂誥諸侯，作《康王之誥》。\n\n王出，在應門之內，太保率西方諸侯入應門左，畢公率東方諸侯入應門右，皆布乘黃朱。賓稱奉圭兼幣，曰：“一二臣衛，敢執壤奠。”皆再拜稽首。王義嗣，德答拜。太保暨芮伯鹹進，相揖。皆再拜稽首曰：“敢敬告天子，皇天改大邦殷之命，惟周文武誕受羑若，克恤西土。惟新陟王畢協賞罰，戡定厥功，用敷遺後人休。今王敬之哉！張皇六師，無壞我高祖寡命。”\n\n王若曰：“庶邦侯、甸、男、衛，惟予一人釗報誥。昔君文武丕平，富不務咎，厎至齊信，用昭明於天下。則亦有熊羆之士，不二心之臣，保乂王家，用端命於上帝。皇天用訓厥道，付畀四方。乃命建侯樹屏，在我後之人。今予一二伯父尚胥暨顧，綏爾先公之臣服於先王。雖爾身在外，乃心罔不在王室，用奉恤厥若，無遺鞠子羞！”\n\n群公既皆聽命，相楫，趨出。王釋冕，反喪服。\n\n"
		},
		{
			"章节": "四十九",
			"章节名称": "周書·畢命",
			"章节内容": "康王命作冊畢，分居里，成周郊，作《畢命》。\n\n惟十有二年，六月庚午，朏。越三日壬申，王朝步自宗周，至於豐。以成周之眾，命畢公保釐東郊。\n\n王若曰：“嗚呼！父師，惟文王、武王敷大德於天下，用克受殷命。惟周公左右先王，綏定厥家，毖殷頑民，遷於洛邑，密邇王室，式化厥訓。既歷三紀，世變風移，四方無虞，予一人以寧，道有升降，政由俗革，不臧厥臧，民罔攸勸。惟公懋德，克勤小物，弼亮四世，正色率下，罔不祗師言。嘉績多於先王，予小子垂拱仰成。”\n\n王曰：“嗚呼！父師，今予祗命公以周公之事，往哉！旌別淑慝，表厥宅裡，彰善癉惡，樹之風聲。弗率訓典，殊厥井疆，俾克畏慕。申畫郊圻，慎固封守，以康四海。政貴有恆，辭尚體要，不惟好異。商俗靡靡，利口惟賢，餘風未殄，公其念哉！我聞曰：‘世祿之家，鮮克由禮’。以蕩陵德，實悖天道。敝化奢麗，萬世同流。茲殷庶士，席寵惟舊，怙侈滅義，服美於人。驕淫矜侉，將由惡終。雖收放心，閒之惟艱。資富能訓，惟以永年。惟德惟義，時乃大訓。不由古訓，於何其訓。”\n\n王曰：“嗚呼！父師，邦之安危，惟茲殷士。不剛不柔，厥德允修。惟周公克慎厥始，惟君陳克和厥中，惟公克成厥終。三後協心，同厎於道，道洽政治，澤潤生民，四夷左衽，罔不鹹賴，予小子永膺多福。公其惟時成周，建無窮之基，亦有無窮之聞。子孫訓其成式，惟乂。嗚呼！罔曰弗克，惟既厥心；罔曰民寡，惟慎厥事。欽若先王成烈，以休於前政。”\n\n"
		},
		{
			"章节": "五十",
			"章节名称": "周書·君牙",
			"章节内容": "穆王命君牙，為周大司徒，作《君牙》。\n\n王若曰：“嗚呼！君牙，惟乃祖乃父，世篤忠貞，服勞王家，厥有成績，紀於太常。惟予小子嗣守文、武、成、康遺緒，亦惟先正之臣，克左右亂四方。心之憂危，若蹈虎尾，涉於春冰。今命爾予翼，作股肱心膂，纘乃舊服。無忝祖考，弘敷五典，式和民則。爾身克正，罔敢弗正，民心罔中，惟爾之中。夏暑雨，小民惟曰怨諮：冬祁寒，小民亦惟曰怨諮。厥惟艱哉！思其艱以圖其易，民乃寧。嗚呼！丕顯哉，文王謨！丕承哉，武王烈！啟佑我後人，鹹以正罔缺。爾惟敬明乃訓，用奉若於先王，對揚文、武之光命，追配於前人。”\n\n王若曰：“君牙，乃惟由先正舊典時式，民之治亂在茲。率乃祖考之攸行，昭乃闢之有乂。”\n\n"
		},
		{
			"章节": "五十一",
			"章节名称": "周書·冏命",
			"章节内容": "穆王命伯冏，為周太僕正，作《冏命》。\n\n王若曰：“伯冏，惟予弗克於德，嗣先人宅丕後，怵惕惟厲，中夜以興，思免厥愆。昔在文、武、聰明齊聖，小大之臣，鹹懷忠良。其侍御僕従，罔匪正人，以旦夕承弼厥闢，出入起居，罔有不欽；發號施令，罔有不臧。下民祇若，萬邦鹹休。惟予一人無良，實賴左右前後有位之士，匡其不及，繩愆糾繆，格其非心，俾克紹先烈。今予命汝作大正，正於群僕侍御之臣，懋乃後德，交修不逮。慎簡乃僚，無以巧言令色，便辟側媚，其惟吉士。僕臣正，厥後克正；僕臣諛，厥後自聖。後德惟臣，不德惟臣。爾無暱於憸人，充耳目之官，迪上以非先王之典。非人其吉，惟貨其吉，若時，瘝厥官，惟爾大弗克祇厥闢，惟予汝辜。”王曰：“嗚呼，欽哉！永弼乃後於彝憲。”\n\n"
		},
		{
			"章节": "五十二",
			"章节名称": "周書·呂刑",
			"章节内容": "呂命穆王訓夏贖刑，作《呂刑》。\n\n惟呂命，王享國百年，耄，荒度作刑，以詰四方。王曰：“若古有訓，蚩尤惟始作亂，延及於平民，罔不寇賊，鴟義，奸宄，奪攘，矯虔。苗民弗用靈，制以刑，惟作五虐之刑曰法。殺戮無辜，爰始淫為劓、刵、椓、黥。越茲麗刑並制，罔差有辭。民興胥漸，泯泯棼棼，罔中於信，以覆詛盟。虐威庶戮，方告無辜於上。上帝監民，罔有馨香德，刑發聞惟腥。皇帝哀矜庶戮之不辜，報虐以威，遏絕苗民，無世在下。乃命重、黎，絕地天通，罔有降格。群后之逮在下，明明棐常，鰥寡無蓋。\n\n皇帝清問下民鰥寡有辭於苗。德威惟畏，德明惟明。乃命三後，恤功於民。伯夷降典，折民惟刑；禹平水土，主名山川；稷降播種，家殖嘉穀。三後成功，惟殷於民。士制百姓於刑之中，以教祗德。穆穆在上，明明在下，灼於四方，罔不惟德之勤，故乃明於刑之中，率乂於民棐彝。典獄非訖於威，惟訖於富。敬忌，罔有擇言在身。惟克天德，自作元命，配享在下。”\n\n王曰：“嗟！四方司政典獄，非爾惟作天牧？今爾何監？非時伯夷播刑之迪？其今爾何懲？惟時苗民匪察於獄之麗，罔擇吉人，觀於五刑之中；惟時庶威奪貨，斷制五刑，以亂無辜，上帝不蠲，降咎於苗，苗民無辭於罰，乃絕厥世。”\n\n王曰：“嗚呼！念之哉。伯父、伯兄、仲叔、季弟、幼子、童孫，皆聽朕言，庶有格命。今爾罔不由慰曰勤，爾罔或戒不勤。天齊於民，俾我一日，非終惟終，在人。爾尚敬逆天命，以奉我一人！雖畏勿畏，雖休勿休。惟敬五刑，以成三德。一人有慶，兆民賴之，其寧惟永。”\n\n王曰：“籲！來，有邦有土，告爾祥刑。在今爾安百姓，何擇，非人？何敬，非刑？何度，非及？兩造具備，師聽五辭。五辭簡孚，正於五刑。五刑不簡，天於五罰；五罰不服，正於五過。五過之疵：惟官，惟反，惟內，惟貨，惟來。其罪惟均，其審克之！\n\n五刑之疑有赦，五罰之疑有赦，其審克之！簡孚有眾，惟貌有稽。無簡不聽，具嚴天威。墨闢疑赦，其罰百鍰，閱實其罪。劓闢疑赦，其罪惟倍，閱實其罪。剕闢疑赦，其罰倍差，閱實其罪。宮闢疑赦，其罰六百鍰，閱實其罪。大辟疑赦，其罰千鍰，閱實其罪。墨罰之屬千。劓罰之屬千，剕罰之屬五百，宮罰之屬三百，大辟之罰其屬二百。五刑之屬三千。\n\n上下比罪，無僭亂辭，勿用不行，惟察惟法，其審克之！上刑適輕，下服；下刑適重，上服。輕重諸罰有權。刑罰世輕世重，惟齊非齊，有倫有要。罰懲非死，人極於病。非佞折獄，惟良折獄，罔非在中。察辭於差，非従惟従。哀敬折獄，明啟刑書胥佔，鹹庶中正。其刑其罰，其審克之。獄成而孚，輸而孚。其刑上備，有並兩刑。”\n\n王曰：“嗚呼！敬之哉！官伯族姓，朕言多懼。朕敬於刑，有德惟刑。今天相民，作配在下。明清於單辭，民之亂，罔不中聽獄之兩辭，無或私家於獄之兩辭！獄貨非寶，惟府辜功，報以庶尤。永畏惟罰，非天不中，惟人在命。天罰不極，庶民罔有令政在於天下。”\n\n王曰：“嗚呼！嗣孫，今往何監，非德？於民之中，尚明聽之哉！哲人惟刑，無疆之辭，屬於五極，鹹中有慶。受王嘉師，監於茲祥刑。”\n\n"
		},
		{
			"章节": "五十三",
			"章节名称": "周書·文侯之命",
			"章节内容": "平王錫晉文侯秬鬯、圭瓚，作《文侯之命》。\n\n王若曰：“父義和！丕顯文、武，克慎明德，昭升於上，敷聞在下；惟時上帝，集厥命於文王。亦惟先正克左右昭事厥闢，越小大謀猷罔不率従，肆先祖懷在位。嗚呼！閔予小子嗣，造天丕愆。殄資澤於下民，侵戎我國家純。即我御事，罔或耆壽俊在厥服，予則罔克。曰惟祖惟父，其伊恤朕躬！嗚呼！有績予一人永綏在位。父義和！汝克紹乃顯祖，汝肇刑文、武，用會紹乃闢，追孝於前文人。汝多修，扞我於艱，若汝，予嘉。”\n\n王曰：“父義和！其歸視爾師，寧爾邦。用賚爾秬一鬯卣，彤弓一，彤矢百，盧弓一，盧矢百，馬四匹。父往哉！柔遠能邇，惠康小民，無荒寧。簡恤爾都，用成爾顯德。”\n\n"
		},
		{
			"章节": "五十四",
			"章节名称": "周書·費誓",
			"章节内容": "魯侯伯禽宅曲阜，徐、夷並興，東郊不開。作《費誓》。\n\n公曰：“嗟！人無譁，聽命。徂茲淮夷、徐戎並興。善乃甲冑，敿乃幹，無敢不弔！備乃弓矢，鍛乃戈矛，礪乃鋒刃，無敢不善！今惟淫舍牿牛馬，杜乃擭，敜乃穽，無敢傷牿。牿之傷，汝則有常刑！馬牛其風，臣妾逋逃，勿敢越逐，祗復之，我商賚汝。乃越逐不復，汝則有常刑！無敢寇攘，逾垣牆，竊馬牛，誘臣妾，汝則有常刑！\n\n    甲戌，我惟徵徐戎。峙乃糗糧，無敢不逮；汝則有大刑！魯人三郊三遂，峙乃楨幹。甲戌，我惟築，無敢不供；汝則有無餘刑，非殺。魯人三郊三遂，峙乃芻茭，無敢不多；汝則有大刑！”\n\n"
		},
		{
			"章节": "五十五",
			"章节名称": "周書·秦誓",
			"章节内容": "秦穆公伐鄭，晉襄公帥師敗諸崤，還歸，作《秦誓》。\n\n公曰：“嗟！我士，聽無譁！予誓告汝群言之首。古人有言曰：‘民訖自若，是多盤。’責人斯無難，惟受責俾如流，是惟艱哉！我心之憂，日月逾邁，若弗雲來。惟古之謀人，則曰未就予忌；惟今之謀人，姑將以為親。雖則云然，尚猷詢茲黃髮，則罔所愆。”\n\n番番良士，旅力既愆，我尚有之；仡仡勇夫，射御不違，我尚不欲。惟截截善諞言，俾君子易辭，我皇多有之！\n\n昧昧我思之，如有一介臣，斷斷猗無他技，其心休休焉，其如有容。人之有技，若己有之。人之彥聖，其心好之，不啻若自其口出。是能容之，以保我子孫黎民，亦職有利哉！人之有技，冒疾以惡之；人之彥聖而違之，俾不達是不能容，以不能保我子孫黎民，亦曰殆哉！\n\n邦之杌隉，曰由一人；邦之榮懷，亦尚一人之慶。”\n\n"
		}
	]
}