{
	"千家詩": [
		{
			"章節": "五言絕句",
			"章節名稱": "五言絕句",
			"章節內容": "春眠\n\n（唐）孟浩然\n\n春眠不覺曉，處處聞啼鳥。\n\n夜來風雨聲，花落知多少。\n\n訪袁拾遺不遇\n\n（唐）孟浩然\n\n洛陽訪才子，江嶺作流人。\n\n聞說梅花早，何如此地春。\n\n送郭司倉\n\n（唐）王昌齡\n\n映門淮水綠，留騎主人心。\n\n明月隨良掾，春潮夜夜深。\n\n洛陽道\n\n（唐）儲光羲\n\n大道直如發，春來佳氣多。\n\n五陵貴公子，雙雙嗚玉珂。\n\n獨坐敬亭山\n\n（唐）李白\n\n眾鳥高飛盡，孤雲獨去閒。\n\n相看兩不厭，只有敬亭山。\n\n登鸛鶴樓\n\n（唐）王之渙\n\n白日依山盡，黃河入海流。\n\n欲窮千里目，更上一層樓。\n\n觀永樂公主入番\n\n（唐）孫逖\n\n邊地鶯花少，年來未覺新。\n\n美人天上落，龍塞始應春。\n\n伊州歌\n\n（唐）金昌緒\n\n打起黃鶯兒，莫教枝上啼。\n\n啼時驚妾夢，不得到遼西。\n\n左掖梨花\n\n（唐）丘為\n\n冷豔全欺雪，餘香乍入衣。\n\n春風且莫定，吹向玉階飛。\n\n思君恩\n\n（唐）令狐楚\n\n小苑鶯歌歇，長門蝶舞多。\n\n眼看春又去，翠輦不曾過。\n\n題袁氏別業\n\n（唐）賀知章\n\n主人不相識，偶坐為林泉。\n\n莫謾愁沽酒，囊中自有錢。\n\n夜送趙縱\n\n（唐）楊炯\n\n趙氏連城璧，由來天下傳。\n\n送君還舊府，明月滿前川。\n\n竹裡館\n\n（唐）王維\n\n獨坐幽篁裡，彈琴復長嘯。\n\n深林人不知，明月來相照。\n\n送朱大入秦\n\n（唐）王維\n\n避人五陵去，寶劍值千金。\n\n分手脫相贈，平生一片心。\n\n長幹行\n\n（唐）崔顥\n\n君家在何處？妾住在橫塘。\n\n停船暫借問，或恐是同鄉。\n\n詠史\n\n（唐）高適\n\n尚有綈袍贈，應憐範叔寒。\n\n不知天下士，猶作布衣看。\n\n罷相作\n\n（唐）李適之\n\n避賢初罷相，樂聖且銜杯。\n\n為問門前客，今朝幾個來。\n\n逢俠者\n\n（唐）錢起\n\n燕趙悲歌士，相逢劇孟家。\n\n寸心言不盡，前路日將斜。\n\n江行望匡廬\n\n（唐）錢起\n\n咫尺愁風雨，匡廬不可登。\n\n只疑雲霧窟，猶有六朝僧。\n\n答李浣\n\n（唐）韋應物\n\n林中觀易罷，溪上對鷗閒。\n\n楚俗饒詞客，何人最往還。\n\n秋風引\n\n（唐）劉禹錫\n\n何處秋風至，蕭蕭送雁群。\n\n朝來入庭樹，孤客最先聞。\n\n秋夜寄丘員外\n\n（唐）韋應物\n\n懷君屬秋夜，散步詠涼天。\n\n山空松子落，幽人應未眠。\n\n秋日\n\n（唐）耿湋\n\n返照入閭巷，憂來誰共語。\n\n古道少人行，秋風動禾黍。\n\n秋日湖上\n\n（唐）薛瑩\n\n落日五湖遊，煙波處處愁。\n\n浮沉千古事，誰與問東流。\n\n宮中題\n\n（唐）李昂\n\n輦路生秋草，上林花滿枝。\n\n憑高何限意，無復侍臣知。\n\n汾上驚秋\n\n（唐）蘇頲\n\n北風吹白雲，萬里渡河汾。\n\n心緒逢搖落，秋聲不可聞。\n\n尋隱者不遇\n\n（唐）賈島\n\n松下問童子，言師採藥去。\n\n只在此山中，雲深不知處。\n\n蜀道後期\n\n（唐）張說\n\n客心爭日月，來往預期程。\n\n秋風不相待，先至洛陽城。\n\n靜夜思\n\n（唐）李白\n\n床前明月光，疑是地上霜。\n\n舉頭望明月，低頭思故鄉。\n\n秋浦歌\n\n（唐）李白\n\n白髮三千丈，離愁似個長。\n\n不知明鏡裡，何處得秋霜。\n\n贈喬侍郎\n\n（唐）陳子昂\n\n漢廷榮巧宦，雲閣薄邊功。\n\n可憐驄馬使，白首為誰雄。\n\n答五陵太守\n\n（唐）王昌齡\n\n仗劍行千里，微軀敢一言。\n\n曾為大梁客，不負信陵恩。\n\n行軍九日思長安故園\n\n（唐）岑參\n\n強欲登高去，無人送酒來。\n\n遙憐故園菊，應傍戰場開。\n\n婕妤怨\n\n（唐）皇甫冉\n\n花枝出建章，鳳管發昭陽。\n\n借問承恩者，雙蛾幾許長？\n\n題竹林寺\n\n（唐）朱放\n\n歲月人間促，煙霞此地多。\n\n殷勤竹林寺，更得幾回過？\n\n過三閭廟\n\n（唐）戴叔倫\n\n沅湘流不盡，屈子怨何深！\n\n日暮秋風起，蕭蕭楓樹林。\n\n易水送別\n\n（唐）駱賓王\n\n此地別燕丹，壯士發衝冠。\n\n昔時人已沒，今日水猶寒。\n\n別盧秦卿\n\n（唐）司空曙\n\n知有前期在，難分此夜中。\n\n無將故人酒，不及石尤風。\n\n答人\n\n（唐）太上隱者\n\n偶來松樹下，高枕石頭眠。\n\n山中無曆日，寒盡不知年。"
		},
		{
			"章節": "五言律詩",
			"章節名稱": "五言律詩",
			"章節內容": "幸蜀回至劍門\n\n（唐）李隆基\n\n劍閣橫雲峻，鑾輿出狩回。\n\n翠屏千仞合，丹嶂五丁開。\n\n灌木縈旗轉，仙雲拂馬來。\n\n乘時方在德，嗟爾勒銘才。\n\n和晉陵陸承相\n\n（唐）杜審言\n\n獨有宦遊人，偏驚物候新。\n\n雲霞出海曙，梅柳渡江春。\n\n淑氣催黃鳥，晴光轉綠蘋。\n\n忽聞歌古調，歸思欲沾巾。\n\n蓬萊三殿侍宴奉敕詠終南山\n\n（唐）杜審言\n\n北斗掛城邊，南山倚殿前。\n\n雲標金闕回，樹杪玉堂懸。\n\n半嶺通佳氣，中峰繞瑞煙。\n\n小臣持獻壽，長此戴堯天。\n\n春夜別友人\n\n（唐）陳子昂\n\n銀燭吐青煙，金尊對綺筵。\n\n離堂思琴瑟，別路繞山川。\n\n明月懸高樹，長河沒曉天。\n\n悠悠洛陽道，此會在何年。\n\n長寧公主東莊侍宴\n\n（唐）李嶠\n\n別業臨青甸，鳴鑾降紫霄。\n\n長筵鵷鷺集，仙管鳳凰調。\n\n樹接南山近，煙含北渚遙。\n\n承恩鹹已醉，戀賞未還鑣。\n\n恩賜麗正殿書院賜宴應制得林字\n\n（唐）張說\n\n東壁圖書府，西園翰墨林。\n\n誦詩聞國政，講易見天心。\n\n位竊和羹重，恩叨醉酒深。\n\n載歌春興曲，情竭為知音。\n\n送友人\n\n（唐）李白\n\n青山橫北郭，白水繞東城。\n\n此地一為別，孤篷萬里徵。\n\n浮雲遊子意，落日故人情。\n\n揮手自茲去，蕭蕭斑馬鳴。\n\n送友人入蜀\n\n（唐）李白\n\n見說蠶叢路，崎嶇不易行。\n\n山從人面起，雲傍馬頭生。\n\n芳樹籠秦棧，春流繞蜀城。\n\n升沈應已定，不必問君平。\n\n次北固山下\n\n（唐）王灣\n\n客路青山外，行舟綠水前。\n\n潮平兩岸闊，風正一帆懸。\n\n海日生殘夜，江春入舊年。\n\n鄉書何處達，歸雁洛陽邊。\n\n蘇氏別業\n\n（唐）祖詠\n\n別業居幽處，到來生隱心。\n\n南山當戶牖，澧水映園林。\n\n竹覆經冬雪，庭昏未夕陰。\n\n寥寥人境外，閒坐聽春禽。\n\n春宿左省\n\n（唐）杜甫\n\n花隱掖垣暮，啾啾棲鳥過。\n\n星臨萬戶動，月傍九霄多。\n\n不寢聽金鑰，因風想玉坷。\n\n明朝有封事，數問夜如何？\n\n題玄武禪師屋壁\n\n（唐）杜甫\n\n何年顧虎頭，滿壁畫滄州。\n\n赤日石林氣，青天江海流。\n\n錫飛常近鶴，杯渡不驚鷗。\n\n似得廬山路，真隨惠遠遊。\n\n終南山\n\n（唐）王維\n\n太乙近天都，連山到海隅。\n\n白雲回望合，青靄入看無。\n\n分野中峰變，陰晴眾壑殊。\n\n欲投何處宿，隔水問樵夫。\n\n登總持閣\n\n（唐）岑參\n\n高閣逼諸天，登臨近日邊。\n\n晴開萬井樹，愁看五陵煙。\n\n檻外低秦嶺，窗中小渭川。\n\n早知清淨理，常願奉金仙。\n\n寄左省杜拾遺\n\n（唐）岑參\n\n聯步趨丹陛，分曹限紫薇。\n\n曉隨天仗入，暮惹御香歸。\n\n白髮悲花落，青雲羨鳥飛。\n\n聖朝無闕事，自覺諫書稀。\n\n登兗州城樓\n\n（唐）杜甫\n\n東郡趨庭日，南樓縱目初。\n\n浮雲連海岱，平野入青徐。\n\n孤嶂秦碑在，荒城魯殿餘。\n\n從來多古意，臨眺獨躊躇。\n\n杜少府之任蜀州\n\n（唐）王勃\n\n城闕輔三秦，風煙望五津。\n\n與君離別意，同是宦遊人。\n\n海記憶體知己，天涯若比鄰。\n\n無為在歧路，兒女共沾巾。\n\n送崔融\n\n（唐）杜審言\n\n君王行出將，書記遠從徵。\n\n祖帳連河闕，軍麾動洛城。\n\n旌旗朝朔氣，笳吹夜邊聲。\n\n坐覺煙塵少，秋風古北平。\n\n扈從登封途中作\n\n（唐）宋之問\n\n帳殿鬱崔嵬，仙遊實壯哉！\n\n曉雲連幕卷，夜火雜星迴。\n\n谷暗千旗出，山鳴萬乘來。\n\n扈從良可賦，終乏掞天才。\n\n題義公禪房\n\n（唐）孟浩然\n\n義公習禪寂，結宇依空林。\n\n戶外一峰秀，階前眾壑深。\n\n夕陽連雨足，空翠落庭陰。\n\n看取蓮花淨，方知不染心。\n\n醉後贈張九旭\n\n（唐）高適\n\n世上漫相識，此翁殊不然。\n\n興來書自聖，醉後語尤顛。\n\n白髮老閒事，青雲在目前。\n\n床頭一壺酒，能更幾回眠。\n\n玉臺觀\n\n（唐）高適\n\n浩劫因王造，平臺訪古遊。\n\n彩雲蕭史駐，文字魯恭留。\n\n宮闕通群帝，乾坤到十洲。\n\n人傳有笙鶴，時過北山頭。\n\n觀李固請司馬弟山水圖\n\n（唐）杜甫\n\n方丈渾連水，天台總映雲。\n\n人間長見畫，老去限空聞。\n\n范蠡舟偏小，王喬鶴不群。\n\n此生隨萬物，何處出塵氛。\n\n旅夜書懷\n\n（唐）杜甫\n\n細草微風岸，危檣獨夜舟。\n\n星垂平野闊，月湧大江流。\n\n名豈文章著，官因老病休。\n\n飄飄何所似，天地一沙鷗。\n\n登岳陽樓\n\n（唐）杜甫\n\n昔聞洞庭水，今上岳陽樓。\n\n吳楚東南坼，乾坤日月浮。\n\n親朋無一字，老病有孤舟。\n\n戎馬關山北，憑軒涕泗流。\n\n江南旅情\n\n（唐）祖詠\n\n楚山不可極，歸路但蕭條。\n\n海色晴看雨，江聲夜聽潮。\n\n劍留南鬥近，書寄北風遙。\n\n為報空潭橘，無媒寄洛橋。\n\n宿龍興寺\n\n（唐）綦毋潛\n\n香剎夜忘歸，鬆清古殿扉。\n\n燈明方丈室，珠系比丘衣。\n\n白日傳心淨，青蓮喻法微。\n\n天花落不盡，處處鳥銜飛。\n\n破山寺後禪院\n\n（唐）常建\n\n清晨入古寺，初日照高林。\n\n曲徑通幽處，禪房花木深。\n\n山光悅鳥性，潭影空人心。\n\n萬籟此俱寂，惟聞鐘磬音。\n\n題鬆汀驛\n\n（唐）張佑\n\n山色遠含空，蒼茫澤國東。\n\n海明先見日，江白迥聞風。\n\n鳥道高原去，人煙小徑通。\n\n那知舊遺逸，不在五湖中。\n\n聖果寺\n\n（唐）釋處默\n\n路自中峰上，盤迴出薜蘿。\n\n到江吳地盡，隔岸越山多。\n\n古木叢青藹，遙天浸白波。\n\n下方城郭近，鐘磬雜笙歌。\n\n野望\n\n（唐）王績\n\n東皋薄暮望，徙倚欲何依。\n\n樹樹皆秋色，山山惟落暉。\n\n牧人驅犢返，獵馬帶禽歸。\n\n相顧無相識，長歌懷采薇。\n\n送著作佐郎崔融等從樑王東征\n\n（唐）陳子昂\n\n金天方肅殺，白露始專征。\n\n王師非樂戰，之子慎佳兵。\n\n海氣侵南部，邊風掃北平。\n\n莫賣盧龍塞，歸邀麟閣名。\n\n攜妓納涼晚際遇雨\n\n（唐）杜甫\n\n其一\n\n落日放船好，輕風生浪遲。\n\n竹深留客處，荷淨納涼時。\n\n公子調冰水，佳人雪藕絲。\n\n片雲頭上黑，應是雨催詩。\n\n其二\n\n雨來沾席上，風急打船頭。\n\n越女紅裙溼，燕姬翠黛愁。\n\n纜侵堤柳系，幔捲浪花浮。\n\n歸路翻蕭颯，陂塘五月秋。\n\n宿雲門寺閣\n\n（唐）孫逖\n\n香閣東山下，煙花象外幽。\n\n懸燈千嶂夕，卷幔五湖秋。\n\n畫壁餘鴻雁，紗窗宿鬥牛。\n\n更疑天路近，夢與白雲遊。\n\n秋登宣城謝眺北樓\n\n（唐）李白\n\n江城如畫裡，山晚望晴空。\n\n兩水夾明鏡，雙橋落彩虹。\n\n人煙寒橘柚，秋色老梧桐。\n\n誰念北樓上，臨風懷謝公。\n\n臨洞庭\n\n（唐）孟浩然\n\n八月湖水平，涵虛混太清。\n\n氣蒸雲夢澤，波撼岳陽城。\n\n欲濟無舟楫，端居恥聖明。\n\n坐觀垂釣者，徒有羨魚情。\n\n過香積寺\n\n（唐）王維\n\n不知香積寺，數裡入雲峰。\n\n古木無人徑，深山何處鐘。\n\n泉聲咽危石，日色冷青松。\n\n薄暮空潭曲，安禪製毒龍。\n\n送鄭侍御謫閩中\n\n（唐）高適\n\n謫去君無恨，閩中我舊過。\n\n大都秋雁少，只是夜猿多。\n\n東路雲山合，南天瘴癘和。\n\n自當逢雨露，行矣順風波。\n\n秦州雜詩\n\n（唐）杜甫\n\n鳳林戈未息，魚海路常難。\n\n候火雲峰峻，懸軍幕井乾。\n\n風連西極動，月過北庭寒。\n\n故老思飛將，何時議築壇。\n\n禹廟\n\n（唐）杜甫\n\n禹廟空山裡，秋風落日斜。\n\n荒庭垂橘柚，古屋畫龍蛇。\n\n雲氣生虛壁，江深走白沙。\n\n早知乘四載，疏鑿控三巴。\n\n望秦川\n\n（唐）李頎\n\n秦川朝望迥，日出正東峰。\n\n遠近山河淨，逶迤城闕重。\n\n秋聲萬戶竹，寒色五陵鬆。\n\n有客歸歟嘆，悽其霜露濃。\n\n同王徵君洞庭有懷\n\n（唐）張謂\n\n八月洞庭秋，瀟湘水北流。\n\n還家萬里夢，為客五更愁。\n\n不用開書帙，偏宜上酒樓。\n\n故人京洛滿，何日復同遊。\n\n渡揚子江\n\n（唐）丁仙芝\n\n桂楫中流望，空波兩岸明。\n\n林開揚子驛，山出潤州城。\n\n海盡邊陰靜，江寒朔吹生。\n\n更聞楓葉下，淅瀝度秋聲。\n\n幽州夜歌\n\n（唐）張說\n\n涼風吹夜雨，蕭瑟動寒林。\n\n正有高堂宴，能忘遲暮心。\n\n軍中宜劍舞，塞上重笳音。\n\n不作邊城將，誰知恩遇深。"
		},
		{
			"章節": "七言絕句",
			"章節名稱": "七言絕句",
			"章節內容": "春日偶成\n\n（宋）程顥\n\n雲淡風輕近午天，傍花隨柳過前川。\n\n時人不識餘心樂，將謂偷閒學少年。\n\n春日\n\n（宋）朱熹\n\n勝日尋芳泗水濱，無邊光景一時新。\n\n等閒識得東風面，萬紫千紅總是春。\n\n春宵\n\n（宋）蘇軾\n\n春宵一刻值千金，花有清香月有陰。\n\n歌管樓臺聲細細，鞦韆院落夜沈沈。\n\n城東早春\n\n（唐）楊巨源\n\n詩家清景在新春，綠柳才黃半未勻。\n\n若待上林花似錦，出門俱是看花人。\n\n春夜\n\n（宋）王安石\n\n金爐香燼漏聲殘，剪剪輕風陣陣寒。\n\n春色惱人眠不得，月移花影上欄杆。\n\n初春小雨\n\n（宋）韓愈\n\n天街小雨潤如酥，草色遙看近卻無。\n\n最是一年春好處，絕勝煙柳滿皇都。\n\n元日\n\n（宋）王安石\n\n爆竹聲中一歲除，春風送暖入屠蘇。\n\n千門萬戶曈曈日，總把新桃換舊符。\n\n上元侍宴\n\n（宋）蘇軾\n\n淡月疏星繞建章，仙風吹下御爐香。\n\n侍臣鵠立通明殿，一朵紅雲捧玉皇。\n\n立春偶成\n\n（宋）張栻\n\n律回歲晚冰霜少，春到人間草木知。\n\n便覺眼前生意滿，東風吹水綠參差。\n\n打球圖\n\n（宋）晁無咎\n\n閶闔千門萬戶開，三郎沈醉打球回。\n\n九齡已老韓休死，無復明朝諫疏來。\n\n宮詞\n\n（宋）林洪\n\n其一\n\n金殿當頭紫閣重，仙人掌上玉芙蓉。\n\n太平天子朝元日，五色雲車駕六龍。\n\n其二\n\n殿上袞衣明日月，硯中旗影動龍蛇。\n\n縱橫禮樂三千字，獨對丹墀日未斜。\n\n詠華清宮\n\n（唐）王建\n\n行盡江南數十程，曉風殘月入華清。\n\n朝元閣上西風急，都入長楊作雨聲。\n\n清平調詞\n\n（唐）李白\n\n雲想衣裳花想容，春風拂檻露華濃。\n\n若非群玉山頭見，會向瑤臺月下逢。\n\n題邸間壁\n\n（宋）鄭會\n\n酴醿香夢怯春寒，翠掩重門燕子閒。\n\n敲斷玉釵紅燭冷，計程應說到常山。\n\n絕句\n\n（唐）杜甫\n\n兩個黃鸝鳴翠柳，一行白鷺上青天。\n\n窗含西嶺千秋雪，門泊東吳萬里船。\n\n海棠\n\n（宋）蘇軾\n\n東風嫋嫋泛崇光，香霧空濛月轉廊。\n\n只恐夜深花睡去，故燒高燭照紅妝。\n\n清明\n\n（宋）王禹偁\n\n無花無酒過清明，興味蕭然似野僧。\n\n昨日鄰家乞新火，曉窗分與讀書燈。\n\n清明\n\n（唐）杜牧\n\n清明時節雨紛紛，路上行人慾斷魂。\n\n借問酒家何處有，牧童遙指杏花村。\n\n社日\n\n（唐）張演\n\n鵝湖山下稻粱肥，豚柵雞棲對掩扉。\n\n桑柘影斜春社散，家家扶得醉人歸。\n\n寒食\n\n（唐）韓翃\n\n春城無處不飛花，寒食東風御柳斜。\n\n日暮漢宮傳蠟燭，輕煙散入五侯家。\n\n江南春\n\n（唐）杜牧\n\n千里鶯啼綠映紅，水村山郭酒旗風。\n\n南朝四百八十寺，多少樓臺煙雨中。\n\n上高侍郎\n\n（唐）高蟾\n\n天上碧桃和露種，日邊紅杏倚雲栽。\n\n芙蓉生在秋江上，不向東風怨未開。\n\n絕句\n\n（宋）僧志安\n\n古木陰中系短篷，杖藜扶我過橋東。\n\n沾衣欲溼杏花雨，吹面不寒楊柳風。\n\n遊小園不值\n\n（宋）葉紹翁\n\n應嫌屐齒印蒼苔，十扣柴扉九不開。\n\n春色滿園關不住，一枝紅杏出牆來。\n\n客中行\n\n（唐）李白\n\n蘭陵美酒鬱金香，玉碗盛來琥珀光。\n\n但使主人能醉客，不知何處是他鄉。\n\n題屏\n\n（宋）劉季孫\n\n呢喃燕子語樑間，底事來驚夢裡閒。\n\n說與旁人渾不解，杖藜攜酒看芝山。\n\n絕句漫興\n\n（唐）杜甫\n\n腸斷春江欲盡頭，杖藜徐步立芳洲。\n\n顛狂柳絮隨風舞，輕薄桃花逐水流。\n\n慶全庵桃花\n\n（宋）謝枋得\n\n尋得桃源好避秦，桃紅又是一年春。\n\n花飛莫遣隨流水，怕有漁郎來問津。\n\n玄都觀桃花\n\n（唐）劉禹錫\n\n紫陌紅塵拂面來，無人不道看花回。\n\n玄都觀裡桃千樹，盡是劉郎去後栽。\n\n再遊玄都觀\n\n（唐）劉禹錫\n\n百畝庭中半是苔，桃花淨盡菜花開。\n\n種桃道士歸何處，前度劉郎今又來。\n\n滁州西澗\n\n（唐）韋應物\n\n獨憐幽草澗邊生，上有黃鸝深樹鳴。\n\n春潮帶雨晚來急，野渡無人舟自橫。\n\n花影\n\n（宋）蘇軾\n\n重重疊疊上瑤臺，幾度呼童掃不開。\n\n剛被太陽收拾去，卻教明月送將來。\n\n北山\n\n（宋）王安石\n\n北山輸綠漲橫陂，直塹回塘灩灩時。\n\n細數落花因坐久，緩尋芳草得歸遲。\n\n湖上\n\n（宋）徐元傑\n\n花開紅樹亂鶯啼，草長平湖白鷺飛。\n\n風日晴和人意好，夕陽簫鼓幾船歸。\n\n漫興\n\n（唐）杜甫\n\n糝徑楊花鋪白氈，點溪荷葉疊青錢。\n\n筍根稚子無人見，沙上鳧雛傍母眠。\n\n春晴\n\n（宋）王駕\n\n雨前初見花間蕊，雨後全無葉底花。\n\n蜂蝶紛紛過牆去，卻疑春色在鄰家。\n\n春暮\n\n（宋）曹豳\n\n門外無人問落花，綠陰冉冉遍天涯。\n\n林鶯啼到無聲處，青草池塘獨聽蛙。\n\n落花\n\n（宋）朱淑貞\n\n連理枝頭花正開，妒花風雨便相催。\n\n願教青帝常為主，莫遣紛紛點翠苔。\n\n春暮遊小園\n\n（宋）王淇\n\n一從梅粉褪殘妝，塗抹新紅上海棠。\n\n開到荼蘼花事了，絲絲夭棘出莓牆。\n\n鶯梭\n\n（宋）劉克莊\n\n擲柳遷喬太有情，交交時作弄機聲。\n\n洛陽三月花如錦，多少工夫織得成。\n\n暮春即事\n\n（宋）葉採\n\n雙雙瓦雀行書案，點點楊花入硯池。\n\n閒坐小窗讀周易，不知春去幾多時。\n\n登山\n\n（唐）李涉\n\n終日昏昏醉夢間，忽聞春盡強登山。\n\n因過竹院逢僧話，又得浮生半日閒。\n\n蠶婦吟\n\n（唐）謝枋得\n\n子規啼徹四更時，起視蠶稠怕葉稀。\n\n不信樓頭楊柳月，玉人歌舞未曾歸。\n\n晚春\n\n（唐）韓愈\n\n草木知春不久歸，百般紅紫鬥芳菲。\n\n楊花榆莢無才思，惟解漫天作雪飛。\n\n傷春\n\n（宋）楊萬里\n\n準擬今春樂事濃，依然枉卻一東風。\n\n年年不帶看花眼，不是愁中即病中。\n\n送春\n\n（宋）王令\n\n三月殘花落更開，小簷日日燕飛來。\n\n子規夜半猶啼血，不信東風喚不回。\n\n三月晦日送春\n\n（唐）賈島\n\n三月正當三十日，風光別我苦吟身。\n\n共君今夜不須睡，未到曉鍾猶是春。\n\n客中初夏\n\n（宋）司馬光\n\n四月清和雨乍晴，南山當戶轉分明。\n\n更無柳絮因風起，惟有葵花向日傾。\n\n有約\n\n（宋）司馬光\n\n黃梅時節家家雨，青草池塘處處蛙。\n\n有約不來過夜半，閒敲棋子落燈花。\n\n初夏睡起\n\n（宋）楊萬里\n\n梅子流酸濺齒牙，芭蕉分綠上窗紗。\n\n日長睡起無情思，閒看兒童捉柳花。\n\n三衢道中\n\n（宋）曾幾\n\n梅子黃時日日晴，小溪泛盡卻山行。\n\n綠陰不減來時路，添得黃鸝四五聲。\n\n即景\n\n（宋）朱淑貞\n\n竹搖清影罩幽窗，兩兩時禽噪夕陽。\n\n謝卻海棠飛盡絮，困人天氣日初長。\n\n夏日\n\n（宋）戴敏\n\n乳鴨池塘水淺深，熟梅天氣半晴陰。\n\n東園載酒西園醉，摘盡枇杷一樹金。\n\n晚樓閒坐\n\n（宋）王安石\n\n四顧山光接水光，憑欄十里芰荷香。\n\n清風明月無人管，並作南來一味涼。\n\n山居夏日\n\n（唐）高駢\n\n綠樹陰濃夏日長，樓臺倒影入池塘。\n\n水晶簾動微風起，滿架薔薇一院香。\n\n田家\n\n（宋）范成大\n\n晝出耘田夜績麻，村莊兒女各當家。\n\n童孫未解供耕織，也傍桑陰學種瓜。\n\n村居即事\n\n（宋）范成大\n\n綠遍山原白滿川，子規聲裡雨如煙。\n\n鄉村四月閒人少，才了蠶桑又插田。\n\n題榴花\n\n（宋）朱熹\n\n五月榴花照眼明，枝間時見子初成。\n\n可憐此地無車馬，顛倒蒼苔落絳英。\n\n村晚\n\n（宋）雷震\n\n草滿池塘水滿陂，山銜落日浸寒漪。\n\n牧童歸去橫牛背，短笛無腔信口吹。\n\n茅簷\n\n（宋）王安石\n\n茅簷常掃淨無苔，花木成蹊手自栽。\n\n一水護田將綠繞，兩山排闥送青來。\n\n烏衣巷\n\n（唐）劉禹錫\n\n朱雀橋邊野草花，烏衣巷口夕陽斜。\n\n舊時王謝堂前燕，飛入尋常百姓家。\n\n送元二使安西\n\n（唐）王維\n\n渭城朝雨浥輕塵，客舍青青柳色新。\n\n勸君更盡一杯酒，西出陽關無故人。\n\n與史朗中飲聽黃鶴樓上吹笛\n\n（唐）李白\n\n一為遷客去長沙，西望長安不見家。\n\n黃鶴樓中吹玉笛，江城五月落梅花。\n\n題淮南寺\n\n（宋）程顥\n\n南去北來休便休，白蘋吹盡楚江秋。\n\n道人不是悲秋客，一任晚山相對愁。\n\n秋月\n\n（宋）程顥\n\n清溪流過碧山頭，空水澄鮮一色秋。\n\n隔斷紅塵三十里，白雲紅葉兩悠悠。\n\n七夕\n\n（宋）楊樸\n\n未會牽牛意若何，須邀織女弄金梭。\n\n年年乞與人間巧，不道人間巧已多。\n\n立秋\n\n（宋）劉翰\n\n乳鴉啼散玉屏空，一枕新涼一扇風。\n\n睡起秋聲無覓處，滿階梧葉月明中。\n\n秋夕\n\n（唐）杜牧\n\n銀燭秋光冷畫屏，輕羅小扇撲流螢。\n\n天街夜色涼如水，臥看牽牛織女星。\n\n中秋月\n\n（唐）杜牧\n\n暮雲收盡溢清寒，銀漢無聲轉玉盤。\n\n此生此夜不長好，明月明年何處看？\n\n江樓有感\n\n（唐）趙嘏\n\n獨上江樓思渺然，月光如水水如天。\n\n同來玩月人何在，風景依稀似去年。\n\n題臨安邸\n\n（宋）林升\n\n山外青山樓外樓，西湖歌舞幾時休。\n\n暖風薰得遊人醉，直把杭州作汴州。\n\n西湖\n\n（宋）蘇軾\n\n畢竟西湖六月中，風光不與四時同。\n\n接天蓮葉無窮碧，映日荷花別樣紅。\n\n飲湖上初晴後雨\n\n（宋）蘇軾\n\n水光瀲灩晴方好，山色空濛雨亦奇。\n\n欲把西湖比西子，淡妝濃抹總相宜。\n\n入直召對選德殿賜茶而退\n\n（宋）周必大\n\n綠槐夾道集昏鴉，敕使傳宣坐賜茶。\n\n歸到玉堂清不寐，月鉤初上紫薇花。\n\n夏日登車蓋亭\n\n（宋）蔡確\n\n紙屏石枕竹方床，手倦拋書午夢長。\n\n睡起莞然成獨笑，數聲漁笛在滄浪。\n\n真玉堂作\n\n（宋）洪諮夔\n\n禁門深鎖寂無譁，濃墨淋漓兩相麻。\n\n唱徹五更天未曉，一墀月浸紫薇花。\n\n竹樓\n\n（唐）李嘉佑\n\n傲吏身閒笑五侯，西江取竹起高樓。\n\n南風不用蒲葵扇，紗帽閒眠對水鷗。\n\n直中書省\n\n（唐）白居易\n\n絲綸閣下文章靜，鐘鼓樓中刻漏長。\n\n獨坐黃昏誰是伴，紫薇花對紫薇郎。\n\n觀書有感（其一）\n\n（宋）朱熹\n\n半畝方塘一鑑開，天光雲影共徘徊。\n\n問渠那得清如許，為有源頭活水來。\n\n泛舟\n\n（宋）朱熹\n\n昨夜江邊春水生，艨艟鉅艦一毛輕。\n\n向來枉費推移力，此日中流自在行。\n\n冷泉亭\n\n（宋）林稹\n\n一泓清可沁詩脾，冷暖年來只自知。\n\n流出西湖載歌舞，回頭不似在山時。\n\n冬景\n\n（宋）蘇軾\n\n荷盡已無擎雨蓋，菊殘猶有傲霜枝。\n\n一年好景君須記，最是橙黃橘綠時。\n\n楓橋夜泊\n\n（唐）張繼\n\n月落烏啼霜滿天，江楓漁火對愁眠。\n\n姑蘇城外寒山寺，夜半鐘聲到客船。\n\n寒夜\n\n（宋）杜小山\n\n寒夜客來茶當酒，竹爐湯沸火初紅。\n\n尋常一樣窗前月，才有梅花便不同。\n\n霜月\n\n（唐）李商隱\n\n初聞徵雁已無蟬，百尺樓臺水接天。\n\n青女素娥俱耐冷，月中霜裡鬥嬋娟。\n\n梅\n\n（宋）王淇\n\n不受塵埃半點侵，竹籬茅舍自甘心。\n\n只因誤識林和靖，惹得詩人說到今。\n\n早春\n\n（宋）白玉蟾\n\n南枝才放兩三花，雪裡吟香弄粉些。\n\n淡淡著煙濃著月，深深籠水淺籠沙。\n\n雪梅\n\n（宋）盧梅坡\n\n梅雪爭春未肯降，騷人閣筆費評章。\n\n梅須遜雪三分白，雪卻輸梅一段香。\n\n其二\n\n有梅無雪不精神，有雪無詩俗了人。\n\n日暮詩成天又雪，與梅井作十分春。\n\n答鍾弱翁\n\n（宋）牧童\n\n草鋪橫野六七裡，笛弄晚風三四聲。\n\n歸來飽飯黃昏後，不脫蓑衣臥月明。\n\n秦淮夜泊\n\n（唐）杜牧\n\n煙籠寒水月籠沙，夜泊秦淮近酒家。\n\n商女不知亡國恨，隔江猶唱後庭花。\n\n歸雁\n\n（唐）錢起\n\n瀟湘何事等閒回，水碧沙明兩岸苔。\n\n二十五絃彈夜月，不勝清怨卻飛來。\n\n題壁\n\n無名氏\n\n一團茅草亂蓬蓬，驀地燒天驀地空。\n\n爭似滿爐煨榾柮，漫騰騰地暖烘烘。"
		},
		{
			"章節": "七言律詩",
			"章節名稱": "七言律詩",
			"章節內容": "早朝大明宮\n\n（唐）賈至\n\n銀燭朝天紫陌長，禁城春色曉蒼蒼。\n\n千條弱柳垂青鎖，百囀流鶯繞建章。\n\n劍佩聲隨玉墀步，衣冠身惹御爐香。\n\n共沐恩波鳳池上，朝朝染翰侍君王。\n\n和賈舍人早朝\n\n（唐）杜甫\n\n五夜漏聲催曉箭，九重春色醉仙桃。\n\n旌旗日暖龍蛇動，宮殿風微燕雀高。\n\n朝罷香菸攜滿袖，詩成珠玉在揮毫。\n\n欲知世掌絲綸美，池上於今有鳳毛。\n\n和賈舍人早朝\n\n（唐）王維\n\n絳幘雞人報曉籌，尚衣方進翠雲裘。\n\n九天閶闔開宮殿，萬國衣冠拜冕旒。\n\n日色才臨仙掌動，香菸欲傍袞龍浮。\n\n朝罷須裁五色詔，佩聲歸到鳳池頭。\n\n和賈舍人早朝\n\n（唐）岑參\n\n雞鳴紫陌曙光寒，鶯囀皇州春色闌。\n\n金闕曉鍾開萬戶，玉階仙仗擁千官。\n\n花迎劍佩星初落，柳拂旌旗露未乾。\n\n獨有鳳凰池上客，陽春一曲和皆難。\n\n上元應制\n\n（宋）蔡襄\n\n高列千峰寶炬森，端門方喜翠華臨。\n\n宸遊不為三元夜，樂事還同萬眾心。\n\n天上清光留此夕，人間和氣閣春陰。\n\n要知盡慶華封祝，四十餘年惠愛深。\n\n上元應制\n\n（宋）王淇\n\n雪消華月滿仙台，萬燭當樓寶扇開。\n\n雙鳳雲中扶輦下，六鰲海上駕山來。\n\n鎬京春酒沾周宴，汾水秋風陋漢才。\n\n一曲昇平人盡樂，君王又進紫霞杯。\n\n侍宴\n\n（唐）沈佺期\n\n皇家貴主好神仙，別業初開雲漢邊。\n\n山出盡如鳴鳳嶺，池成不讓飲龍川。\n\n妝樓翠幌教春住，舞閣金鋪借日懸。\n\n敬從乘輿來此地，稱觴獻壽樂鈞天。\n\n答丁元珍\n\n（宋）歐陽修\n\n春風疑不到天涯，二月山城未見花。\n\n殘雪壓枝猶有橘，凍雷驚筍欲抽芽。\n\n夜聞啼雁生鄉思，病入新年感物華。\n\n曾是洛陽花下客，野芳雖晚不須嗟。\n\n插花吟\n\n（宋）邵雍\n\n頭上花枝照酒卮，酒卮中有好花枝。\n\n身經兩世太平日，眼見四朝全盛時。\n\n況復筋骸粗康健，那堪時節正芳菲。\n\n酒涵花影紅光溜，爭忍花前不醉歸。\n\n寓意\n\n（宋）晏殊\n\n油壁香車不再逢，峽雲無跡任西東。\n\n梨花院落溶溶月，柳絮池塘淡淡風。\n\n幾日寂寥傷酒後，一番蕭瑟禁菸中。\n\n魚書欲寄何由達，水遠山長處處同。\n\n寒食書事\n\n（宋）趙鼎\n\n寂寂柴門村落裡，也教插柳紀年華。\n\n禁菸不到粵人國，上冢亦攜龐老家。\n\n漢寢唐陵無麥飯，山溪野徑有梨花。\n\n一樽竟藉青苔臥，莫管城頭奏暮笳。\n\n清明\n\n（宋）黃庭堅\n\n佳節清明桃李笑，野田荒冢只生愁。\n\n雷驚天地龍蛇蟄，雨足郊原草木柔。\n\n人乞祭餘驕妾婦，士甘焚死不公侯。\n\n賢愚千載知誰是，滿眼蓬蒿共一丘。\n\n清明\n\n（宋）高菊卿\n\n南北山頭多墓田，清明祭掃各紛然。\n\n紙灰飛作白蝴蝶，淚血染成紅杜鵑。\n\n日落狐狸眠冢上，夜歸兒女笑燈前。\n\n人生有酒須當醉，一滴何曾到九泉。\n\n郊行即事\n\n（宋）程顥\n\n芳原綠野恣行時，春入遙山碧四圍。\n\n興逐亂紅穿柳巷，困臨流水坐苔磯。\n\n莫辭盞酒十分勸，只恐風花一片飛。\n\n況是清明好天氣，不妨遊衍莫忘歸。\n\n鞦韆\n\n（宋）僧惠洪\n\n畫架雙裁翠絡偏，佳人春戲小樓前。\n\n飄揚血色裙拖地，斷送玉容人上天。\n\n花皮潤沾紅杏雨，彩繩斜掛綠楊煙。\n\n下來閒處從容立，疑是蟾宮謫神仙。\n\n曲江對酒\n\n（唐）杜甫\n\n一片花飛減卻春，風飄萬點正愁人。\n\n且看欲盡花經眼，莫厭傷多酒入脣。\n\n江上小堂巢翡翠，苑邊高冢臥麒麟。\n\n細推物理須行樂，何用浮名絆此身。\n\n其二\n\n朝回日日典春衣，每日江頭盡醉歸。\n\n酒債尋常行處有，人生七十古來稀。\n\n穿花蛺蝶深深見，點水蜻蜓款款飛。\n\n傳與風光共流轉，暫時相賞莫相違。\n\n黃鶴樓\n\n（唐）崔顥\n\n昔人已乘黃鶴去，此地空餘黃鶴樓。\n\n黃鶴一去不復返，白雲千載空悠悠。\n\n晴川歷歷漢陽樹，芳草萋萋鸚鵡州。\n\n日暮鄉關何處是，煙波江上使人愁。\n\n旅懷\n\n（唐）崔塗\n\n水流花謝兩無情，送盡東風過楚城。\n\n蝴蝶夢中家萬里，杜鵑枝上月三更。\n\n故園書動經年絕，華髮春催兩鬢生。\n\n自是不歸歸便得，五湖煙景有誰爭。\n\n答李儋\n\n（唐）韋應物\n\n去年花裡逢君別，今日花開又一年。\n\n世事茫茫難自料，春愁黯黯獨成眠。\n\n身多疾病思田裡，邑有流亡愧俸錢。\n\n聞道欲來相問訊，西樓望月幾回圓。\n\n江村\n\n（唐）杜甫\n\n清江一曲抱村流，長夏江村事事幽。\n\n自去自來樑上燕，相親相近水中鷗。\n\n老妻畫紙為棋局，稚子敲針作釣鉤。\n\n多病所須惟藥物，微軀此外更何求。\n\n夏日\n\n（宋）張文潛\n\n長夏江村風日清，簷牙燕雀已生成。\n\n蝶衣晒粉花枝午，蛛網添絲屋角晴。\n\n落落疏廉邀月影，嘈嘈虛枕納溪聲。\n\n久斑兩鬢如霜雪，直欲樵漁過此生。\n\n積雨輞川莊作\n\n（唐）王維\n\n積雨空林煙火遲，蒸藜炊黍餉東菑。\n\n漠漠水田飛白鷺，陰陰夏木囀黃鸝。\n\n山中習靜合朝槿，松下清齋折露葵。\n\n野老與人爭席罷，海鷗何事更相疑。\n\n新竹\n\n（宋）陸游\n\n插棘編籬謹護持，養成寒碧映漣漪。\n\n清風掠地秋先到，赤日行天午不知。\n\n解籜時聞聲簌簌，放梢初見影離離。\n\n歸閒我欲頻來此，枕簟仍教到處隨。\n\n偶成\n\n（宋）程顥\n\n閒來無事不從容，睡覺東窗日已紅。\n\n萬物靜觀皆自得，四時佳興與人同。\n\n道通天地有形外，思入風雲變態中。\n\n富貴不淫貧賤樂，男兒到此是豪雄。\n\n表兄話舊\n\n（唐）竇叔向\n\n夜合花開香滿庭，夜深微雨醉初醒。\n\n遠書珍重何由達，舊事淒涼不可聽。\n\n去日兒童皆長大，昔年親友半凋零。\n\n明朝又是孤舟別，愁見河橋酒幔青。\n\n遊月陂\n\n（宋）程顥\n\n月坡堤上四徘徊，北有中天百尺臺。\n\n萬物已隨秋氣改，一樽聊為晚涼開。\n\n水心雲影閒相照，林下泉聲靜自來。\n\n世事無端何足計，但逢佳節約重陪。\n\n秋興八首\n\n（唐）杜甫\n\n千家山郭靜朝暉，日日江樓坐翠微。\n\n信宿漁人還泛泛，清秋燕子故飛飛。\n\n匡衡抗疏功名薄，劉向傳經心事違。\n\n同學少年多不賤，五陵裘馬自輕肥。\n\n其二\n\n蓬萊宮闕對南山，承露金莖霄漢間。\n\n西望瑤池降王母，東來紫氣滿函關。\n\n雲移雉尾開宮扇，日繞龍鱗識聖顏。\n\n一臥滄江驚歲晚，幾回青瑣點朝班。\n\n其三\n\n玉露凋傷楓樹林，巫山巫峽氣蕭森。\n\n江間波浪兼天湧，塞上風雲接地陰。\n\n叢菊兩開他日淚，孤舟一系故園心。\n\n寒衣處處催刀尺，白帝城高急暮砧。\n\n其四\n\n昆明池水漢時功，武帝旌旗在眼中。\n\n織女機絲虛夜月，石鯨鱗甲動秋風。\n\n波飄菰米沉雲黑，露冷蓮房墜粉紅。\n\n關塞極天惟鳥道，江湖滿地一漁翁。\n\n月夜舟中\n\n（宋）戴復古\n\n滿船明月浸虛空，綠水無痕夜氣衝。\n\n詩思浮沈檣影裡，夢魂搖拽櫓聲中。\n\n星辰冷落碧潭水，鴻雁悲鳴紅蓼風。\n\n數點漁燈依古岸，斷橋垂露滴梧桐。\n\n長安秋望\n\n（唐）趙嘏\n\n雲物淒涼拂署流，漢家宮闕動高秋。\n\n殘星幾點雁橫塞，長笛一聲人倚樓。\n\n紫豔半開籬菊靜，紅衣落盡渚蓮愁。\n\n鱸魚正美不歸去，空戴南冠學楚囚。\n\n新秋\n\n（唐）杜甫\n\n火雲猶未斂奇峰，欹枕初驚一葉風。\n\n幾處園林蕭瑟裡，誰家砧杵寂寥中。\n\n蟬聲斷續悲殘月，螢焰高低照暮空。\n\n賦就金門期再獻，夜深搔首嘆飛蓬。\n\n中秋\n\n（宋）李樸\n\n皓魄當空寶鏡升，雲間仙籟寂無聲。\n\n平分秋色一輪滿，長伴雲衢千里明。\n\n狡兔空從弦外落，妖蟆休向眼前生。\n\n靈槎擬約同攜手，更待銀河澈底清。\n\n九日藍耕會飲\n\n（唐）杜甫\n\n老去悲秋強自寬，興來今日盡君歡。\n\n羞將短髮還吹帽，笑倩旁人為正冠。\n\n藍水遠從千澗落，玉山高並兩峰寒。\n\n明年此會知誰健，醉把茱萸仔細看。\n\n秋思\n\n（宋）陸游\n\n利慾驅人萬火牛，江湖浪跡一沙鷗。\n\n日長似歲閒方覺，事大如天醉亦休。\n\n砧杵敲殘深巷月，梧桐搖落故園秋。\n\n欲舒老眼無高處，安得元龍百尺樓。\n\n與朱山人\n\n（唐）杜甫\n\n錦裡先生烏角巾，園收芋慄未全貧。\n\n慣看賓客兒童喜，得食階除鳥雀馴。\n\n秋水才深四五尺，野航恰受兩三人。\n\n白沙翠竹江村暮，相送柴門月色新。\n\n聞笛\n\n（唐）趙嘏\n\n誰家吹笛畫樓中，斷續聲隨斷續風。\n\n響遏行雲橫碧落，清和冷月到簾櫳。\n\n興來三弄有桓子，賦就一篇懷馬融。\n\n曲罷不知人在否，餘音嘹亮尚飄空。\n\n冬景\n\n（宋）劉克莊\n\n晴窗早覺愛朝曦，竹外秋聲漸作威。\n\n命僕安排新暖閣，呼童熨貼舊寒衣。\n\n葉浮嫩綠酒初熟，橙切香黃蟹正肥。\n\n蓉菊滿園皆可羨，賞心從此莫相違。\n\n冬至\n\n（唐）杜甫\n\n天時人事日相催，冬至陽生春又來。\n\n刺繡五紋添弱線，吹葭六管動飛灰。\n\n岸容待臘將舒柳，山意衝寒欲放梅。\n\n雲物不殊鄉國異，教兒且覆掌中杯。\n\n梅花\n\n（宋）林逋\n\n眾芳搖落獨鮮妍，占斷風情向小園。\n\n疏影橫斜水清淺，暗香浮動月黃昏。\n\n霜禽欲下先偷眼，粉蝶如知合斷魂。\n\n幸有微吟可相狎，不須檀板共金樽。\n\n左遷至藍關示侄孫湘\n\n（唐）韓愈\n\n一封朝奏九重天，夕貶潮陽路八千。\n\n本為聖朝除弊政，敢將衰朽惜殘年。\n\n雲橫秦嶺家何在，雪擁藍關馬不前。\n\n知汝遠來應有意，好收吾骨瘴江邊。\n\n干戈\n\n（宋）王中\n\n干戈未定欲何之，一事無成兩鬢絲。\n\n蹤跡大綱王粲傳，情懷小樣杜陵詩。\n\n鶺鴒音斷人千里，烏鵲巢寒月一枝。\n\n安得中山千日酒，酩然直到太平時。\n\n歸隱\n\n（宋）陳摶\n\n十年蹤跡走紅塵，回首青山入夢頻。\n\n紫綬縱榮爭及睡，朱門雖富不如貧。\n\n愁聞劍戟扶危主，悶聽笙歌聒醉人。\n\n攜取舊書歸舊隱，野花啼鳥一般春。\n\n山中寡婦\n\n（唐）杜荀鶴\n\n夫因兵亂守蓬茅，麻苧裙衫鬢髮焦。\n\n桑柘廢來猶納稅，田園荒盡尚徵苗。\n\n時挑野菜和根煮，旋砍生柴帶葉燒。\n\n任是深山最深處，也應無計避徵徭。\n\n送天師\n\n（明）朱權\n\n霜落芝城柳影疏，殷勤送客出鄱湖。\n\n黃金甲鎖雷霆印，紅錦韜纏日月符。\n\n天上曉行騎只鶴，人間夜宿解雙鳧。\n\n匆匆歸到神仙府，為問蟠桃熟也無。\n\n送毛伯溫\n\n（明）明世宗\n\n大將南征膽氣豪，腰橫秋水雁翎刀。\n\n風吹鼉鼓山河動，電閃旌旗日月高。\n\n天上麒麟原有種，穴中螻蟻豈能逃。\n\n太平待詔歸來日，朕與先生解戰袍。"
		}
	]
}