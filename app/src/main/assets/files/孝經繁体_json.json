{
"孝經": [
{
"章节": "一",
"章节名称": "開宗明義章第一",
"章节内容": "仲尼居，曾子侍。子曰：“先王有至德要道，以順天下，民用和睦，上下無怨。汝知之乎？”曾子避席曰：“參不敏，何足以知之？”子曰：“夫孝，德之本也，教之所由生也。復坐，吾語汝。身體發膚，受之父母，不敢毀傷，孝之始也。立身行道，揚名于後世，以顯父母，孝之終也。夫孝，始于事親，中于事君，終于立身。《大雅》雲：‘無念爾祖,聿修厥德。’”\n\n"
},
{
"章节": "二",
"章节名称": "天子章第二",
"章节内容": "子曰：“愛親者，不敢惡于人﹔敬親者，不敢慢于人。愛敬盡于事親，而德教加于百姓，刑于四海。蓋天子之孝也。《甫刑》雲：‘一人有慶，兆民賴之。’”\n\n"
},
{
"章节": "三",
"章节名称": "諸侯章第三",
"章节内容": "在上不驕，高而不危﹔制節謹度，滿而不溢。高而不危，所以長守貴也。滿而不溢，所以長守富也。富貴不離其身，然後能保其社稷，而和其民人。蓋諸侯之孝也。《詩》雲：“戰戰兢兢，如臨深淵，如履薄冰。”\n\n"    
},
{
"章节": "四",
"章节名称": "卿大夫章第四",
"章节内容": "非先王之法服不敢服，非先王之法言不敢道，非先王之德行不敢行。是故非法不言，非道不行﹔口無擇言，身無擇行。言滿天下無口過，行滿天下無怨惡。三者備矣，然後能守其宗廟。蓋卿、大夫之孝也。《詩》雲：“夙夜匪懈，以事一人。”\n\n"    
},
{
"章节": "五",
"章节名称": "士章第五",
"章节内容": "資于事父以事母，而愛同﹔資于事父以事君，而敬同。故母取其愛，而君取其敬，兼之者父也。故以考事君則忠，以敬事長則順。忠順不失，以事其上，然後能保其祿位，而守其祭祀。蓋士之孝也。《詩》雲：“夙興夜寐，無忝爾所生。\n\n"    
},
{
"章节": "六",
"章节名称": "庶人章第六",
"章节内容": "用天之道，分地之利，謹身節用，以養父母，此庶人之孝也。故自天子至于庶人，孝無終始，而患不及者，未之有也。\n\n"    
},
{
"章节": "七",
"章节名称": "三才章第七",
"章节内容": "曾子曰：“甚哉，孝之大也！”子曰：“夫孝，天之經也，地之義也，民之行也。天地之經，而民是則之。則天之明，因地之利，以順天下。是以其教不肅而成，其政不嚴而治。先王見教之可以化民也，是故先之以博愛，而民莫遺其親，陳之德義，而民興行。先之以敬讓，而民不爭﹔導之以禮樂，而民和睦﹔示之以好惡，而民知禁。《詩》雲：‘赫赫師尹，民具爾瞻。’”\n\n"    
},
{
"章节": "八",
"章节名称": "孝治章第八",
"章节内容": "子曰：“昔者明王之孝治天下也，不敢遺小國之臣，而況于公、侯、伯、子、男乎？故得萬國之歡心，以事其先王。治國者，不敢侮于鰥寡，而況于士民乎？故得百姓之歡心，以事其先君。治家者，不敢失于臣妾，而況于妻子乎？故得人之歡心，以事其親。夫然，故生則親安之，祭則鬼享之。是以天下和平，災害不生，禍亂不作。故明王之以孝治天下也如此。《詩》雲：‘有覺德行，四國順之。’”\n\n"    
},
{
"章节": "九",
"章节名称": "聖治章第九",
"章节内容": "曾子曰：“敢問聖人之德，無以加于孝乎？”子曰：“天地之性，人為貴。人之行，莫大于孝。孝莫大于嚴父。嚴父莫大于配天，則周公其人也。昔者，周公郊祀後稷以配天，宗祀文王于明堂，以配上帝。是以四海之內，各以其職來祭。夫聖人之德，又何以加于孝乎？故親生之膝下，以養父母日嚴。聖人因嚴以教敬，因親以教愛。聖人之教，不肅而成，其政不嚴而治，其所因者本也。父子之道，天性也，君臣之義也。父母生之，續莫大焉。君親臨之，厚莫重焉。故不愛其親而愛他人者，謂之悖德﹔不敬其親而敬他人者，謂之悖禮。以順則逆，民無則焉。不在于善，而皆在于凶德，雖得之，君子不貴也。君子則不然，言思可道，行思可樂，德義可尊，作事可法，容止可觀，進退可度，以臨其民。是以其民畏而愛之，則而象之。故能成其德教，而行其政令。《詩》雲：‘淑人君子，其儀不忒。’”\n\n"    
},
{
"章节": "十",
"章节名称": "紀孝行章第十",
"章节内容": "子曰：“孝子之事親也，居則致其敬，養則致其樂，病則致其懮，喪則致其哀，祭則致其嚴。五者備矣，然後能事親。事親者，居上不驕，為下不亂，在丑不爭。居上驕則亡，為下而亂則刑，在丑而爭則兵。三者不除，雖日用三牲之養，猶為不孝也。”\n\n"    
},
{
"章节": "十一",
"章节名称": "五刑章第十一",
"章节内容": "子曰：“五刑之屬三千，而罪莫大于不孝。要君者無上，非聖人者無法，非孝者無親。此大亂之道也。”\n\n"    
},
{
"章节": "十二",
"章节名称": "廣要道章第十二",
"章节内容": "子曰：“教民親愛，莫善于孝。教民禮順，莫善于悌。移風易俗，莫善于樂。安上治民，莫善于禮。禮者，敬而已矣。故敬其父，則子悅﹔敬其兄，則弟悅﹔敬其君，則臣悅﹔敬一人，而千萬人悅。所敬者寡，而悅者眾，此之謂要道也。”\n\n"    
},
{
"章节": "十三",
"章节名称": "廣至德章第十三",
"章节内容": "子曰：“君子之教以孝也，非家至而日見之也。教以孝，所以敬天下之為人父者也。教以悌，所以敬天下之為人兄者也。教以臣，所以敬天下之為人君者也。《詩》雲：‘愷悌君子，民之父母。’非至德，其孰能順民如此其大者乎！”\n\n"    
},
{
"章节": "十四",
"章节名称": "廣揚名章第十四",
"章节内容": "子曰：“君子之事親孝，故忠可移于君。事兄悌，故順可移于長。居家理，故治可移于官。是以行成于內，而名立于後世矣。”\n\n"   
},
{
"章节": "十五",
"章节名称": "諫諍章第十五",
"章节内容": "曾子曰：“若夫慈愛、恭敬、安親、揚名，則聞命矣。敢問子從父之令，可謂孝乎？”子曰：“是何言與，是何言與！昔者天子有爭臣七人，雖無道，不失其天下﹔諸侯有爭臣五人，雖無道，不失其國﹔大夫有爭臣三人，雖無道，不失其家﹔士有爭友，則身不離于令名﹔父有爭子，則身不陷于不義。則子不可以不爭于父，臣不可以不爭于君﹔故當不義，則爭之。從父之令，又焉得為孝乎！”\n\n"   
},
{
"章节": "十六",
"章节名称": "感應章第十六",
"章节内容": "子曰：“昔者明王事父孝，故事天明﹔事母孝，故事地察﹔長幼順，故上下治。天地明察，神明彰矣。故雖天子，必有尊也，言有父也﹔必有先也，言有兄也。宗廟致敬，不忘親也﹔修身慎行，恐辱先也。宗廟致敬，鬼神著矣。孝悌之至，通于神明，光于四海，無所不通。《詩》雲：‘自西自東，自南自北，無思不服。’”\n\n"    
},
{
"章节": "十七",
"章节名称": "事君章第十七",
"章节内容": "子曰：“君子之事上也，進思盡忠，進思補過，將順其美，匡救其惡，故上下能相親也。《詩》雲：‘心乎愛矣，遐不謂矣，中心藏之，何日忘之。’”\n\n"    
},
{
"章节": "十八",
"章节名称": "喪親章第十八",
"章节内容": "子曰：“孝子之喪親也，哭不磹禮無容，言不文，服美不安，聞樂不樂，食旨不甘，此哀戚之情也。三日而食，教民無以死傷生。毀不滅性，此聖人之政也。喪不過三年，示民有終也。為之棺槨衣衾而舉之，陳其?簋而哀戚之﹔擗踴哭泣，哀以送之﹔卜其宅兆，而安措之﹔為之宗廟，以鬼享之﹔春秋祭祀，以時思之。生事愛敬，死事哀戚，生民之本盡矣，死生之義備矣，孝子之事親終矣。”\n\n"    
}
]
}
    