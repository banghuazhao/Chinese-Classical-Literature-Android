{
	"浮生六記": [
		{
			"章節": "卷一",
			"章節名稱": "閨房記樂",
			"章節內容": "餘生乾隆癸未冬卜一月二十有二日，正值太平盛世，且在衣冠之家，後蘇州滄浪亭畔，天之厚我可謂至矣。東坡雲：“事如春夢了無痕”，苟不記之筆墨，未免有辜彼蒼之厚。因思《關鳩》冠三百篇之首，被列夫婦於首卷，餘以次遞及焉。所愧少年失學，稍識之無，不過記其實情實事而已，若必考訂其文法，是責明於垢鑑矣。\n\n餘幼聘金沙於氏，八齡而天。娶陳氏。陳名芸，字淑珍，舅氏心餘先生女也，生而穎慧，學語時，口授《琵琶行》，即能成誦。四齡失怙，母金氏，弟克昌，家徒壁立。芸既長，嫻女紅，三口仰其十指供給，克昌從師，脩脯無缺。一日，於書簏中得《琵琶行》，挨字而認，始識字。刺繡之暇，漸通吟詠，有“秋侵人影瘦，霜染菊花肥”之句。餘年-十三，隨母歸寧，兩小無嫌，得見所作，雖嘆其才思雋秀，竊恐其福澤不深，然心注不能釋，告母曰：“若為兒擇婦，非淑姊不娶。”母亦愛其柔和，即脫金約指締姻焉。此乾隆乙末七月十六日也。\n\n是中冬，值其堂姊出閣，餘又隨母往。芸與餘同齒而長餘十月，自幼姊弟相呼，故仍呼之曰淑姊。時但見滿室鮮衣，萎獨通體素淡，僅新其鞋而已。見其繡制津巧，詢為己作，始知其慧心不僅在筆墨也。其形削肩長項，瘦不露骨，眉彎目秀，顧盼神飛，唯兩齒微露；似非佳相。一種纏綿之態，令人之意也消。索觀詩稿，有僅一聯，或三四句，多未成篇者，詢其故，笑曰：“無師之作，願得知己堪師者敲成之耳。”餘戲題其籤曰“錦囊佳句”。不知夭壽之機此已伏矣。是夜送親城外，返已漏三下，腹飢索餌，婢嫗以棗脯進，餘嫌其甜。芸暗牽餘袖，隨至其室，見藏有暖粥並小菜焉，餘欣然舉箸。忽聞芸堂兄玉衡呼曰：“淑妹速來！”芸急閉門曰：“已疲乏，將臥矣。”玉衡擠身而入，見餘將吃粥，乃笑睨芸曰：“頃我索粥，汝曰‘盡矣’，乃藏此專待汝婿耶？”芸大窘避去，上下譁笑之。餘亦負氣，挈老僕先歸。自吃粥被嘲，再往，芸即避匿，餘知其恐貽人笑也。\n\n至乾隆庚子正月二十二日花燭之夕，見瘦怯身材依然如昔，頭巾既揭，相視嫣然。合巹後，並肩夜膳，餘暗於案下握其腕，暖尖滑膩，胸中不覺抨抨作跳。讓之食，適逢齋期，已數年矣。暗計吃齋之初，正餘出痘之期，因笑調曰：“今我光鮮無恙，姊可從此開戒否？”芸笑之以目，點之以首。\n\n廿四日為餘姊于歸，廿三國忌不能作樂，故廿二之夜即為餘婉款嫁。芸出堂陷宴，餘在洞房與伴娘對酌，拇戰輒北，大醉而臥，醒則芸正曉妝未竟也。是日親朋絡繹，上燈後始作樂。廿四子正，餘作新舅送嫁，醜末歸來，業已燈殘人靜，悄然入室，伴嫗盹於床下，芸卸妝尚未臥，高燒銀燭，低垂粉頸，不知觀何書而出神若此，因撫其肩曰：“姊連日辛苦，何猶孜孜不倦耶？”芸忙回首起立曰：“頃正欲臥，開櫥得此書，不覺閱之忘倦。《西廂》之名聞之熟矣，今始得見，莫不傀才子之名，但未免形容尖薄耳。”餘笑曰：“唯其才子，筆墨方能尖薄。”伴嫗在旁促臥，令其閉門先去。遂與比肩調笑，恍同密友重逢。戲探其懷，亦怦怦作跳，因俯其耳曰：“姊何心舂乃爾耶？”芸回眸微笑。便覺一縷情絲搖人魂魄，擁之入帳，不知東方之既白。\n\n芸作新婦，初甚緘默，終日無怒容，與之言，微笑而已。事上以敬，處下以和，井井然未嘗稍失。每見朝暾上窗，即披衣急起，如有人呼促者然。餘笑曰：“今非吃粥比矣，何尚畏人嘲耶？”芸曰：“曩之藏粥待君，傳為話柄，今非畏嘲，恐堂上道新娘懶惰耳。”餘雖戀其臥而德其正，因亦隨之早起。自此耳鬢相磨，親同形影，愛戀之情有不可以言語形容者。\n\n而歡娛易過，轉睫彌月。時吾父稼夫公在會稽幕府，專役相迓，受業於武林趙省齋先生門下。先生循循善誘，餘今日之尚能握管，先生力也。歸來完姻時，原訂隨侍到館。聞信之徐，心甚悵然，恐芸之對人墮淚。而芸反強顏勸勉，代整行裝，是晚但覺神色稍異面已。臨行，向餘小語曰：“無人調護，自去經心！”及登舟解纜，正當桃李爭研之候，而餘則恍同林鳥失群，天地異色。到館後，吾父即渡江東去。\n\n居三月，如十年之隔。芸雖時有書來，必兩問一答，中多勉勵詞，餘皆浮套語，心殊怏怏。每當風生竹院，月上蕉窗，對景懷人，夢魂顛倒。先生知其情，即致書吾父，出十題而遣餘暫歸。喜同戍人得赦，登舟後，反覺一刻如年。及抵家，吾母處問安畢，入房，芸起相迎，握手未通片語，而兩人魂魄恍恍然化煙成霧，覺耳中惺然一響，不知更有此身矣。\n\n時當六月，內室炎蒸，幸居滄浪亭愛蓮居西間壁，板橋內一軒臨流，名曰“我取”，取“清斯濯纓，濁斯濯足”意也。榴前老樹一株，濃陰覆窗，人畫俱綠。隔岸遊人往來不絕。此吾父稼夫公垂簾宴客處也。稟命吾母，攜芸消夏於此。因暑罷繡，終日伴餘課書論古，品月評花而已。芸不善飲，強之可三杯，教以射覆為令。自以為人間之樂，無過於此矣。\n\n一日，芸問曰：“各種古文，宗何為是？”餘曰：“《國策》、《南華》取其靈快，匡衡、劉向取其雅健，史遷、班固取其博大，昌黎取其渾，柳州取其峭，廬陵取其宕，三蘇取其辯，他若賈、董策對，庾、徐駢體，陸贄奏議，取資者不能盡舉，在人之慧心領會耳。”芸曰：“古文全在識高氣雄，女子學之恐難入彀，唯詩之一道，妾稍有領悟耳。”餘曰：“唐以詩取士，而詩之宗匠必推李、杜，卿愛宗何人？”芸發議曰：“杜詩錘鍊津純，李詩激灑落拓．與其學杜之森嚴，不如學李之活潑。”餘曰：“工部為詩家之大成，學者多宗之，卿獨取李，何也？”芸曰：“格律謹嚴，詞旨老當，誠杜所獨擅。但李詩宛如姑射仙子，有一種落花流水之趣，令人可愛。非杜亞於李，不過妾之私心宗杜心淺，愛李心深。”餘笑日：“初不料陳淑珍乃李青蓮知已。”芸笑曰：“妄尚有啟蒙師自樂天先生，時感於懷，未嘗稍露。”餘曰：“何謂也？”芸曰：“彼非作《琵琶行》者耶？”餘笑曰：“異哉！李太白是知己，自樂天是啟蒙師，餘適字三白，為卿婿，卿與‘白’宇何其有緣耶？”差笑曰：“白字有緣，將來恐白字連篇耳(吳音呼別字為白字)。”相與大笑。餘曰：“卿既知詩，亦當知賦之棄取。”芸曰：“《楚辭》為賦之祖，妾學淺費解。就漢、晉人中調高語煉，似覺相如為最。”餘戲曰：“當日文君之從長卿，或不在琴而在此乎？”復相與大笑而罷。\n\n餘性爽直，落拓不羈；芸若腐儒，迂拘多禮。偶為之整袖，必連聲道“得罪”；或遞巾授扇，必起身來接。餘始厭之，曰：“卿欲以禮縛我耶？《語》曰：‘禮多必詐’。”芸兩頰發赤，曰：“恭而有禮，何反言詐？”餘曰：“恭敬在心，不在虛文。”芸曰：“至親莫如父母，可內敬在心而外肆狂放耶？”餘曰：“前言戲之耳。”芸曰：“世間反目多由戲起，後勿冤妾，令人鬱死！”餘乃挽之入懷，撫慰之，始解顏為笑。自此“豈敢”、“得罪”竟成語助詞矣。鴻案相莊廿有三年，年愈久而情愈密。家庭之內，或暗室相逢，窄途邂逅，必握手問曰：“何處去？”私心忒忒，如恐旁人見之者。實則同行並坐，初猶避人，久則不以為意。芸或與人坐談，見餘至，必起立偏挪其身，餘就而並焉。彼此皆不覺其所以然者，始以為慚，繼成不期然而然。獨怪老年夫婦相視如仇者，不知何意？或日：“非如是，焉得白頭偕老哉？”斯言誠然欽？\n\n是年七夕，芸設香燭瓜果，同拜天孫幹我取軒中。餘鐫“願生生世世為夫婦”圖章二方，餘執朱文，芸執白文，以為往來書信之用。是夜月色頗佳，俯視河中，波光如練，輕羅小扇，並坐水窗，仰見-飛雲過天，變態萬狀。芸曰：“宇宙之大，同此一月，不知今日世間，亦有如我兩人之情興否？”餘曰：“納涼玩月，到處有之。若品論雲霞，或求之優閨繡闥，慧心默證者固亦不少。若夫婦同觀，所品論著恐不在此雲霞耳。”未幾，燭燼月沉，撤果歸臥。\n\n七月望，俗謂鬼節，芸備小酌，擬邀月暢飲。夜忽陰雲如晦，芸愀然曰：“妾能與君白頭偕老，月輪當出。”餘亦索然。但見隔岸螢光，明滅萬點，梳織於柳堤蓼渚間。餘與芸聯句以遣悶懷，而兩韻之後，逾聯逾縱，想入非夷，隨口亂道。芸已漱涎涕淚，笑倒餘懷，不能成聲矣。覺其鬃邊茉莉濃香撲鼻，因拍其背，以他詞解之曰：“想古人以茉莉形色如珠，故供助妝壓鬢，不知此花必沾油頭粉面之氣，其香更可愛，所供佛手當退三舍矣。”芸乃止笑曰：“佛手乃香中君子，只在有意無意間；萊莉是香中小人，故須借人之勢，其香也如脅肩諂笑。”餘曰：“卿何遠君子而近小人？”芸曰：“我笑君子愛小人耳。”正話間，漏已三滴，漸見風掃雲開，一輪湧出，乃大喜，倚窗對酌。酒未三杯，忽聞橋下鬨然一聲，如有人墮。就窗細矚，波明如鏡，不見一物，惟聞河灘有隻鴨急奔聲．餘知滄浪亭畔素有溺鬼，恐芸膽怯，未敢即言，芸曰：“噫！此聲也，胡為乎來哉？”不禁毛骨皆慄。急閉窗，攜酒歸房．一燈如豆，羅帳低垂，弓影杯蛇，驚神未定。剔燈入帳，芸已寒爇大作。餘亦繼之，困頓兩旬。真所謂樂極災生，亦是白頭不終之兆。\n\n中秋日，餘病初愈。以芸半年新婦，未嘗一至間壁之滄浪亭，先令老僕約守者勿放閒人，於將晚時，偕芸及餘幼妹，一嫗一婢扶焉，老僕前導，過石橋，進門折東，曲徑而入。疊石成山，林木蔥翠，亭在土山之巔。循級至亭心，周望極目可數裡，炊煙四起，晚霞燦然。隔岸名“近山林”；為大憲行臺宴集之地，時正誼書院猶未啟也。攜一毯設亭中，席地環坐，守著烹茶以進。少焉，一輪明月已上林梢，漸覺風生袖底，月到被心，俗慮塵懷，爽然頓釋。芸曰：“今日之遊樂矣！若駕一葉扁舟，往來亭下，不更快哉！”時已上燈，億及七月十五夜之驚，相扶下亭而歸。吳俗，婦女是晚不拘大家小戶皆出，結隊而遊，名曰“走月亮”。滄浪亭優雅清曠，反無一人至者。\n\n吾父稼夫公喜認義子，以故餘異姓弟兄有二十六人。吾母亦有義女九人，九人中王二姑、俞六姑與芸最和好。王痴憨善飲，俞豪爽善談。每集，必逐餘居外，而得三女同錫，此俞六姑一人計也。餘笑曰：“俟妹于歸後，我當邀妹丈來，一住必十日。”俞曰：“我亦來此，與嫂同榻，不大妙耶？”芸與王微笑而已。\n\n時為吾弟啟堂娶婦，遷居欽馬橋之米倉巷，屋雖巨集暢，非復滄浪亭之優雅矣。吾母誕辰演劇，芸初以為奇觀。吾父素無忌諱，點演《慘別》等劇，老伶刻畫，見者情動，餘窺簾見芸忽起去，良久不出，入內探之，俞與王亦繼至。見芸一人支頤獨坐鏡窗之側，餘曰：“何不快乃爾？”勞曰：“觀劇原以陶情，今日之戲徒令人斷腸耳。”俞與王皆笑之。系曰：“此深於情者也。”俞曰：“嫂將竟日獨坐於此耶？”瑩曰：“候有可觀者再往耳。”王聞言先出，請吾母點《刺樑》《後索》等劇，勸芸出觀，始稱快。\n\n餘堂伯父素存公早亡，無後，吾父以餘嗣焉。墓在西跨塘福壽山祖塋之側，每年春日，必挈芸拜掃。王二姑聞其地有戈園之勝，請同往。芸見地下小亂石有苔紋，斑駁可觀，指示餘曰：“以此疊盆山，較宣州白石為古致。”餘曰：“若此者恐難多得。”王曰：“嫂果愛此，我為拾之。”即向守墳者借麻袋一，鶴步而拾之．每得一塊，餘曰“善”，即收之；餘曰“否”，即去之。未幾，粉汗盈盈，拽袋返曰：“再拾則力不勝矣。”芸且揀且言曰：“我聞山果收穫，必借猴力，果然。”王憤撮十指作哈癢狀，餘橫阻之，責芸曰：“人勞汝逸，猶作此語，無怪妹之動憤也。”歸途遊戈園，稚綠嬌紅，爭妍競媚。王素憨，逢花必折，芸叱曰：“既無瓶養：又不簪戴，多折何為？！”王曰：“不知痛癢者，何害？”餘笑曰：“將來罰嫁麻面多須郎，為花洩忿。”王怒餘以目，擲花於地，以蓮鉤撥入池中，曰，“何欺侮我之甚也！”芸笑解之而罷。\n\n芸初緘默，喜聽餘議論。餘調其言，如蟋蟀之用纖草，漸能發議。其每日飯必用茶泡，喜食芥滷侞腐，吳俗呼為臭侞腐，又喜食蝦滷瓜。此二物餘生平所最惡者，因戲之曰：“狗無胃而食糞，以其不知臭穢；蜣螂團糞而化蟬，以其欲修高舉也。卿其狗耶？蟬耶？”芸曰：“腐取其價廉而可粥可飯，幼時食慣，今至君家已如蜣螂化蟬，猶喜食之者，不忘本出；至滷瓜之味，到此初嘗耳。”餘曰；“然則我家系狗竇耶？”芸窘而強解日：“夫糞，人家皆有之，要在食與不食之別耳。然君喜食蒜，妾亦強映之。腐不敢強，瓜可扼鼻略嘗，入咽當知其美，此猶無益貌醜而德美也。”餘笑曰：“卿陷我作狗耶？”芸曰：“妾作狗久矣，屈君試嘗之。”以箸強塞餘口。餘掩鼻咀嚼之，似覺脆美，開鼻再嚼，竟成異味，從此亦喜食。芸以麻油加白糖少許拌滷腐，亦鮮美；以滷瓜搗爛拌滷腐，名之曰雙鮮醬，有異昧。餘曰：“始惡而終好之，理之不可解也。”芸曰：“情之所鍾，雖醜不嫌。”\n\n餘啟堂弟婦，王虛舟先生孫女也，催妝時偶缺珠花，芸出其納采所受者呈吾母，婢嫗旁惜之，芸日：“凡為婦人，已屬純陰，珠乃純陰之津，用為首飾，陽氣全克矣，何貴焉？”而於破書殘畫反極珍惜：書之殘缺不全者，必蒐集分門，匯訂成帙，統名之曰“繼簡殘編”；字畫之破損者，必覓故紙粘補成幅，有破缺處，倩予全好而卷之，名門“棄餘集賞”。於女紅、中饋之暇，終日瑣瑣，不憚煩倦。芸於破笥爛卷中，偶獲片紙可觀者，如得異寶．舊鄰馮嫗每收亂卷賣之。\n\n其癖好與餘同，且能察眼意，錘眉語，一舉一動，示之以色，無不頭頭是道。餘嘗曰：“惜卿雌而伏，苟能化女為男，相與訪名山，搜勝蹟，遨遊天下，不亦快哉！”芸曰：“此何難，俟妾鬃斑之後，雖不能遠遊五嶽，而近地之虎阜、靈巖，南至西湖，北至平山，儘可偕遊。”餘曰：“恐卿鬢斑之日，步履已艱。”芸曰，“今世不能，期以來世。”餘曰：“來世卿當作男，我為女子相從。”芸曰：“必得不昧今生，方覺有情趣。”餘笑曰：“幼時一粥猶談不了，若來世不昧今生，合巹之夕，細談隔世，更無閤眼時矣。”芸曰：“世傳月下老人專司人間婚姻事，今生夫婦已承牽合，來世姻緣亦須仰借神力，盍繪一像祀之？”時有苕溪戚柳堤名遵，善寫人物。倩繪一像：一手挽紅絲，一手攜杖懸姻緣簿，童顏鶴髮，賓士於非煙非霧中。此戚君得意筆也。友人石琢堂為題讚語於首，懸之內室，每逢朔望，餘夫婦必焚香拜禱。後因家庭多故，此畫竟失所在，不知落在誰家矣。“他生未卜此生休”，兩人痴情，果邀神鑑耶？\n\n遷倉米巷，餘顏其臥樓曰“賓香閣”，蓋以芸名而取如賓意也。院窄牆高，一無可取。後有廂談，通藏書處，開窗對陸氏廢園，但有荒涼之象。滄浪風景，時切芸懷。有老嫗居金母橋之東、埂巷之北，繞屋皆菜圃，編籬為門，門外有池約畝許，花光樹影，錯雜籬邊，其地即元末張士誠王府廢基也。屋西數武，瓦礫堆成土山，登其巔可遠眺，地曠人稀，頗饒野趣。嫗偶言及，芸神往不置，謂餘曰：“自自別滄浪，夢魂常繞，每不得已而思其次，其老嫗之居乎？”餘曰：“連朝秋暑灼人，正思得一清涼地以消長晝，卿若願往，我先觀其家可居，即袱被而往，作一月盤桓何如？”勞曰：“恐堂上不許。”餘曰：“我自請之。”越日至其地，屋僅二間，前後隔而為四，紙窗竹榻，頗有優趣。老嫗知餘意，欣然出其臥室為賃，四壁糊以白紙，頓覺改觀。於是稟知吾母，挈芸居焉。鄰僅老夫婦二人，灌園為業，知餘夫婦避暑於此，先來通殷勤，並釣池魚、摘園蔬為饋，償其價，不受，芸作鞋報之，始謝而受。時方七月，綠樹陰濃，水面風來，蟬鳴聒耳。鄰老又為制魚竿，與芸垂釣於柳陰深處。日落時登土山觀晚霞夕照，隨意聯吟，有“獸雲吞落日，弓月彈流星”之句。少焉月印池中，蟲聲四起，設竹榻於籬下，老嫗報酒溫飯熟，遂就月光對酌，微醺而飯。浴罷則涼鞋蕉扇，或坐或臥，聽鄰老談因果報應事。三鼓歸臥，周體清涼，幾不知身居城市矣。籬邊倩鄰老購菊，遍植之。九月花開，又與芸居十日。吾母亦欣然來觀，持螯對菊，賞玩竟日。芸喜曰：“他年當與君卜築於此，買繞屋菜園十畝，課僕嫗，植瓜蔬，以供薪水。君畫我繡，以為持酒之需。布衣菜飯，可樂終身，不必作遠遊計也。”餘深然之。今即得有境地，預知己淪亡，可勝浩嘆！\n\n離餘家中裡許，醋庫巷有洞庭君祠，俗呼水仙廟。迴廊曲折，小有園亭．每逢神誕，眾姓各認一落，密懸一式之玻璃燈，中設寶座，旁列瓶幾，插花陳設，以較勝負。日惟演戲，夜則參差高下，插燭於瓶花間，名曰“花照”。花光好影，寶鼎香浮，若龍宮夜宴。司事者或笙簫歌唱，或煮茗清談，觀者如蟻集，簷下皆設欄為限。餘為眾友邀去插花布置，因得躬逢其盛。歸家向芸豔稱之，芸曰：“惜妾非男子，不能往。”餘曰：“冠我冠，衣我衣，亦化女為男之法也。”於是易鬢為辮，添掃蛾眉；加餘冠，微露兩鬃，尚可掩飾；服餘衣，長一寸又半；於腰間折而縫之，外加馬褂。芸曰：“腳下將奈何？”餘曰：“坊間有蝴蝶履，大小由之，購亦極易，且早晚可代撤鞋之用，不亦善乎？”芸欣然。及晚餐後，裝束既畢，效男子拱手闊步者良久，忽變卦曰：“妾不去矣，為人識出既不便，堂上聞之又不可。”餘慫恿曰：“廟中司事者誰不知我，即識出亦不過付之一笑耳。吾母現在九妹丈家，密去密來，焉得知之。”芸攬鏡自照，狂笑不已。餘強挽之，悄然徑去，遍遊廟中，無識出為女子者。或問何人，以表弟對，拱手而已。最後至一處，有少婦幼女坐於所設寶座後，乃楊姓司事者之眷屬也。芸忽趨彼通款曲，身一側，而不覺一按少婦之肩，旁有婢媼怒而起曰：“何物狂生，不法乃爾！”餘試為措詞掩飾，芸見勢惡，即脫帽翹足示之曰：“我亦女子耳。”相與愕然，轉怒為歡，留茶點，喚肩輿送歸。\n\n吳江錢師竹病放，吾父信歸，命餘往吊。芸私調餘曰：“吳江必經太湖，妾欲偕往，一寬跟界。”餘曰：“正慮獨行踽踽，得卿同行，固妙，但無可託詞耳。”芸曰，“託言歸寧。君先登舟，妾當繼至。”餘曰：“若然，歸途當泊舟萬年橋下，與卿待月乘涼，以續滄浪韻事。”時六月十八日也。是日早涼，攜一僕先至胥江渡口，登舟而待，芸果肩輿至。解維出虎嘯橋，漸見風帆沙鳥，水天一色。芸曰：“此即所謂太湖耶？今得見天地之寬，不虛此生矣！想閨中人有終身中能見此者！”閒話未幾，風搖岸柳，已抵江城。\n\n餘登岸拜奠畢，歸視舟中洞然，急詢舟子。舟子指曰：“不見長橋柳陰下，觀魚鷹捕魚者乎？”蓋芸已與船家女登岸矣。餘至其後，芸猶粉汗盈盈，倚女而出神焉。餘拍其肩口：“羅衫汗透矣！”蕪回首曰：“恐錢家有人到舟，故暫避之。君何回來之速也？”餘笑曰：“欲捕逃耳。”於是相挽登舟，返棹至萬年橋下，陽烏猶末落山。舟窗盡落，清風徐來，絨扇羅衫，剖瓜解暑。少焉霞映橋紅，煙籠柳暗，銀瞻欲上，漁火滿江矣。命僕至船梢與舟子同飲。船家女名素雲，與餘有杯酒交，人頗不俗，招之與芸同坐。船頭不張燈火，待月快酌，射覆為令。素雲雙目閃閃，聽良久，曰：“觴政儂頗嫻習，從未聞有斯令，願受教。”芸即譬其言而開導之，終茫然。餘笑曰：“女先生且罷論，我有一言作譬，即瞭然矣。”芸曰：“君若何譬之？”餘曰：“鶴善舞而不能耕，牛善耕而不能舞，物性然也，先生欲反而教之，無乃勞乎？”素雲笑捶餘肩曰：“汝罵我耶！”芸出令曰；“只許動口，不許動手。違者罰大觥。”素雲量豪，滿斟一觥，一吸而盡。餘曰：“動手但準摸索，不準捶人。”芸笑挽素雲置餘懷，曰：“請君摸索暢懷。”餘笑曰：“卿非解人，摸索在有意無意間耳，擁而狂探，田舍郎之所為也。”時四鬃所簪萊莉，為酒氣所蒸，雜以粉汗油香，芳馨透鼻，餘戲曰：“小人臭味充滿船頭，令人作惡。”素雲不禁握拳連捶曰：“誰教汝狂嗅耶？”芸呼曰：“違令，罰兩大觥！”素雲曰：“彼又以小人罵我，不應捶耶？”芸曰：“彼之所謂小人，益有故也。請幹此，當告汝。”素雲乃連盡兩觥，芸乃告以滄浪舊居乘涼事。素雲曰：“若然，真錯怪矣，當再罰。”又幹一觥。芸曰：“久聞素娘善歌，可一聆妙音否？”素即以象箸擊小碟而歌。芸欣然暢飲，不覺酩酊，乃乘輿先歸。餘又與素雲茶話片刻，步月而回。時餘寄居友人魯半舫家蕭爽樓中，越數日，魯夫人誤有所聞，私告芸曰：“前日聞若婿挾兩妓飲於萬年橋舟中，子知之否？”姜口：“有之，其一即我也。”因以偕遊始末詳告之，魯大笑，釋然而去。\n\n乾隆甲寅七月，親自粵東歸。有同伴攜妾回者，曰徐秀峰，餘之表妹婿也。豔稱新人之美，邀芸往觀。芸他日謂秀峰曰：“美則美矣，韻猶未也。”秀峰口：“然則若郎納妾，必美而韻者？”芸口：“然。”從此痴心物色，而短於資。時有浙妓溫冷香者，寓於吳，有詠柳絮四律，沸傳吳下，好事者多和之。餘友吳江張閒憨素賞冷香，攜柳絮詩索和。芸微其人而置之，餘技癢而和其韻，中有“觸我春愁偏婉轉，撩他離緒更纏綿”之句，芸甚擊節。\n\n明年乙卯秋八月五日，吾母將挈芸遊虎丘，閒憨忽至曰：“餘亦有虎丘之遊，今日特邀君作探花使者。”因請吾母先行，期於虎丘半塘相晤，拉餘至冷香寓。見冷香已半老；有女名憨園，瓜期未破，亭亭玉立，真“一泓秋水照人寒”者也，款接間，頗知文墨；有妹文園，尚雛。餘此時初無痴想，且念一杯之敘，非寒士所能酬，而既入箇中，私心忐忑，強為酬答。因私謂閒憨曰：“餘貧士也，子以尤物玩我乎？”閒憨笑曰：“非也，今日有友人邀憨園答我，席主為尊客拉去，我代客轉邀客，毋煩傾他慮也。”餘始釋然。\n\n至半塘，兩舟相遇，令憨園過舟叩見吾母。芸、憨相見，歡同舊識，攜手登山，備覽名勝。菩獨愛千頃雲高曠，坐賞良久。返至野芳濱，暢飲甚歡，並舟而泊。及解維，勞謂眾出：“子陪張君，留憨陪妾可乎？”餘諾之。返棹至都中橋，始過船分袂。歸家已三鼓，芸曰：“今日得見美麗韻者矣，頃已約憨園明日過我，當為於圖之。”餘駭曰：“此非金屋不能貯，窮措大豈敢生此妄想哉？況我兩人伉儷正篤，何必外求？”芸笑曰：“我自愛之，子姑待之。”\n\n明午，憨果至。芸殷勤款接，縫中以猜枚贏吟輸飲為令，終席無一羅致語。及憨園歸，芸曰：“頃又與密約，十八日來此結為姊妹，子宜備牲牢以待。”笑指臂上翡翠釧曰：“若見此鍘屬於憨，事必諧矣，頃已吐意，未深結其心也。”餘姑聽之。十八日大雨，憨竟冒雨至。入室良久，始挽手出，見餘有羞色，蓋翡翠鍘已在憨臂矣。焚香結盟後，擬再續前飲，適憨有石湖之遊，即別去。芸欣然告餘曰：“麗人已得，君何以謝媒耶？”餘詢其詳，芸曰：“向之祕言，恐憨意另有所屬也，頃探之無他，語之曰：‘妹知今日之意否？’憨曰：‘蒙夫人抬舉，真蓬篙倚玉樹也，但吾母望我奢，恐難自主耳，願彼此緩圖之。’脫釧上臂時，又語之曰：‘玉取其堅，且有團園不斷之意，妹試籠之以為先兆。’憨曰：‘聚合之權總在夫人也。’即此觀之，憨心已得，所難必者冷香耳，當再圖之。”餘笑曰：“卿將效笠翁之《憐香伴》耶？”芸曰：“然。”自此無日不談憨園矣。\n\n後憨為有力者奪去，不果。芸竟以之死。"
		},
		{
			"章節": "卷二",
			"章節名稱": "閒情記趣",
			"章節內容": "餘憶童稚時，能張目對日，明察秋毫。盛藐小微物；必細察其紋理，故時有物外之趣。夏蚊成雷，私擬作群鶴舞空，心之所向，則或千或百果然鶴也。昂首觀之，項為之強。又留蚊於素帳中，徐噴以煙，使其衝煙飛鳴，作青雲白鶴觀，果如鶴唳雲端，怡然稱快。於土牆凹凸處、花臺小草叢雜處，常蹲其身，使與臺齊，定神細視，以叢草為林，以蟲蟻為獸，以土礫凸者為丘，凹者為塹，神遊其中，怡然自得。一日，見二蟲鬥草間，觀之正濃，忽有龐然大物拔山倒樹而來，蓋一癩蛤蟆也，舌一吐而二蟲盡為所吞。餘年幼方出神，不覺呀然驚恐，神定，捉蛤蟆，鞭數數十，驅之別院。年長思之，二蟲之鬥，蓋圖堅不從也，古語云“堅近殺”，蟲亦然耶？貪此生涯，卵為蚯蚓所哈（吳俗稱陽曰卵），腫不能便，捉鴨開口哈之，婢嫗偶釋手，鴨顛其頸作吞噬狀，驚而大哭，傳為語柄。此皆幼時閒情也。\n\n及長，愛花成癬，喜剪盆樹。識張蘭坡，始津剪枝養節之法，繼悟接花疊石之法。花以蘭為最，取其優香韻致也，而瓣品之稍堪入譜者不可多得。蘭坡臨終時，贈餘荷瓣素心春蘭一盆，皆肩平心闊，莖細瓣淨，可以入譜者，餘珍如拱壁，值餘幕遊於外，芸能親為灌溉，花葉頗茂，不二年，一旦忽萎死，起根視之，皆白如玉，且蘭芽勃然，初不可解，以為無福消受，浩嘆而已，事後始悉有人慾分不允，故用滾湯灌殺也。從此誓不植蘭。次取杜鵑，雖無香而色可久玩，且易剪裁。以芸惜枝憐葉，不忍暢剪，故難成樹。其他盆玩皆然。\n\n惟每年籬東菊綻，積興成癖。喜摘插瓶，不愛盆玩。非盆玩不足觀，以家無園圃，不能自植，貨於市者，俱叢雜無致，故不取耳。其插花朵，數宜單，不宜雙，每瓶取一種不取二色，瓶口取闊大不取窄小，闊大者舒展不拘。自五、七花至三、四十花，必於瓶口中一叢怒起，以不散漫、不擠軋、不靠瓶口為妙，所謂“起把宜緊”也。或亭亭玉立，或飛舞橫斜。花取參差，間以花蕊，以免飛鈸耍盤之病；況取不亂；梗取不強；用針宜藏，針長寧斷之，毋令針針露粳，所謂“瓶口宜清”也。視桌之大小，一桌三瓶至七瓶而止，多則眉目不分，即同市井之菊屏矣。幾之高低*自三四寸至二尺五六寸而止，必須參差高下互相照應，以氣勢聯絡為上，若中高兩低，後高前低，成排對列，又犯俗所謂“錦灰堆”矣。或密或疏，或進或出，全在會心者得畫意乃可。\n\n若盆碗盤洗，用漂青松香榆皮面和油，先熬以稻灰，收成膠，以銅片按釘向上，將膏火化，粘銅片於盤碗盆洗中。俟冷，將花用鐵絲扎把，插於釘上，宜偏斜取勢不可居中，更宜枝疏葉清，不可擁擠。然後加水，用碗沙少許掩銅片，使觀者疑叢花生於碗底方妙。\n\n若以木本花果插瓶，剪裁之法（不能色色自覓，倩人攀折者每不合意），必先執在手中，橫斜以觀*勢，反側以取其態；相定之後，剪去雜技，以疏瘦古怪為佳；再思其梗如何入瓶，或折或曲，插入瓶口，方免背葉側花之患。若一枝到手，先拘定其梗之直者插瓶中，勢必枝亂梗強，花側葉背，既難取態，更無韻致矣。折梗打曲之法，鋸其梗之半而嵌以磚石。則直者曲矣，如患梗倒，敲一二釘以菀之。即楓葉竹枝，亂草荊棘，均堪入選。或綠竹一竿配以枸杞數粒，幾莖細草伴以荊棘兩枝，苟位置得宜，另有世外之趣。若新栽花木，不妨歪斜取勢，聽其葉側，一年後枝葉自能向上，如樹樹直栽，即難取勢矣。\n\n至剪裁盆樹，先取根露雞爪者，左右剪成三節，然後起枝-枝一節，七枝到頂，或九枝到頂。枝忌對節如肩臂，節忌臃腫如鶴膝；須盤旋出枝，不可光留左右，以避赤胸露背之病；又不可前後直出．有名雙起三起者，一根而起兩三樹也。如根無爪形，便成插樹，故不取。然一樹剪成，至少得三四十年。餘生平僅見吾鄉萬翁名彩章者，一生剪成數樹。又在揚州商家見有虞山遊客攜送黃楊翠柏各一盆，惜乎明珠暗投，餘未見其可也。若留枝盤如寶塔，扎枝曲如蚯蚓者，便成匠氣矣。\n\n點綴盆中花石，小景可以入畫，大景可以入神。一甌清茗，神能趨入其中，方可供優齋之玩。種水仙無靈壁石，餘嘗以炭之有石意者代之。黃芽菜心其白如玉，取大小五七枝，用沙土植長方盤內，以炭代石，黑白分明，頗有意思。以此類推，優趣無窮，難以列舉。如石葛蒲結子，用冷米湯同嚼噴炭上，置陰溼地，能長細菖蒲，隨意移養盆碗中，茸茸可愛。以老蓬子磨薄兩頭，入蛋殼使雞翼之，俟雛成取出，用久中燕巢泥加天門冬十分之二，搞爛拌勻，植於小器中，灌以河水，晒以朝陽，花發大如酒杯，縮縮如碗口，亭亭可愛。\n\n若夫園亭樓閣，套室迴廊，疊石成山，栽花取勢，又在大中見小，小中見大，虛中有實，實中有虛，或藏或露，或淺或深。不僅在“週迴曲折”四宇，又不在地廣石多徒煩工費。或掘地堆土成山，間以塊石，雜以花草，籬用梅編，牆以藤引，則無山而成山矣。大中見小者，散漫處植易長之竹，編易茂之梅以屏之。小中見大者，窄院之牆宜凹凸其形，飾以綠色，引以藤蔓；嵌大石，鑿字作碑記形；推窗如臨石壁，便覺峻峭無窮。虛中有實者，或山窮水盡處，一折而豁然開朗；或軒閣設廚處，一開而通別院。實中有虛者，開門於不通之院，映以竹石，如有實無也；設矮欄於牆頭，如上有月臺而實虛也。貧士屋少人多，當仿吾鄉太平船後梢之位置，再加轉移。其間臺級為床，前後借湊，可作三塌，間以板而裱以紙，則前後上下皆越絕，譬之如行長路，即不覺其窄矣。餘夫婦喬寓揚州時，曾仿此法，屋僅兩椽，上下臥室、廚灶、客座皆越絕而綽然有餘。芸曾笑曰：“位置雖津，終非富貴家氣象也。”是誠然歟？\n\n餘掃墓山中，檢有巒紋可觀之石，歸與芸商曰：“用油灰疊宣州石於白石盆，取色勻也。本山黃石雖古樸，亦用油灰，則黃白相閱，鑿痕畢露，將奈何？”芸曰：“擇石之頑劣者，搗末於灰痕處，乘溼糝之，幹或色同也。”乃如其言，用宜興窯長方盆疊起一峰：偏於左而凸於右，背作橫方紋，如雲林石法，廛巖凹凸，若臨江石硯狀；虛一角，用河泥種千瓣白萍；石上植蔦蘿，俗呼雲鬆。經營數日乃成。至深秋，蔦蘿蔓延滿山，如藤蘿之懸石壁，花開正紅色，白萍亦透水大放，紅白相間。神遊其中，如登蓬島。置之簷下與芸品題：此處宜設水閣，此處宜立茅亭，此處宜鑿六字曰“落花流水之間”，此可以居，此可以釣，此可以眺。胸中丘壑，若將移居者然。一夕，貓奴爭食，自簷而墮，連盆與架頃刻碎之。餘嘆曰：“即此小經營，尚乾造物忌耶！”兩人不禁淚落。\n\n靜室焚香，閒中雅趣。芸嘗以沉速等香，於飯钁蒸透，在爐上設一銅絲架，離火中寸許，徐徐烘之，其香優韻而無煙。佛手忌醉鼻嗅，嗅則易爛；木瓜忌出汗，汗出，用水洗之；惟香圓無忌。佛手、木瓜亦有供法，不能筆宣。每有入將供妥者隨手取嗅，隨手置之，即不知供法者也。\n\n餘閒居，案頭瓶花不絕。芸曰：“子之插花能備風晴雨露，可謂津妙入神。而畫中有草蟲一法，盍仿而效之。”餘曰；“蟲躑躅不受制，焉能仿效？”芸曰：“有一法，恐作俑罪過耳。”餘曰：“試言之。”曰：“蟲死色不變，覓螳螂蟬蝶之屬，以針刺死，用細絲扣蟲項系花草間，整其足，或抱梗，或踏葉，宛然如生，不亦善乎？”餘喜，如其法行之，見者無不稱絕。求之閨中，今恐未必有此會心者矣。\n\n餘與芸寄屆錫山華氏，時華夫人以兩女從芸識字。鄉居院曠，夏日逼人，勞教其家，作活花屏法甚妙。每屏-扇，用木梢二枝約長四五寸作矮條凳式，虛其中，橫四擋，寬一尺許，四角鑿圓眼，插竹編方眼，屏約高六七尺，用砂盆種扁豆置屏中，盤延屏上，兩人可移動。多編數屏，隨意遮攔，恍如綠陰滿窗，透風蔽日，紆迴曲折，隨時可更，故曰活花屏，有此一法，即一切藤本香草隨地可用。此真鄉居之良法也。\n\n友人魯半舫名璋，字春山，善寫鬆拍及梅菊，工隸書，兼工鐵筆。餘寄居其家之蕭爽樓一年有半。樓共五椽，東向，餘後其三．晦明風雨，可以遠眺。庭中有木犀一株，清香撩人。有廓有廂，地極優靜。移居時，有一僕一嫗，並挈其小女來。僕能成衣，嫗能紡績，於是芸繡、嫗績、僕則成衣，以供薪水．餘素愛客，小酌必行令。芸善不費之烹庖，瓜蔬魚蝦，一經芸手，便有意外昧．同人知餘貧，每出杖頭錢，作竟日敘。餘又好潔，地無纖塵，且無拘束，不嫌放縱。時有楊補凡名昌緒，善人物寫真；袁少迂名沛，工山水；王星瀾名巖，工花卉翎毛，愛蕭爽樓優雅，皆攜畫具來。餘則從之學畫，寫草篆，鐫圖章，加以潤筆，交芸備茶酒供客，終日品詩論畫而已。更有夏淡安、揖山兩昆季，並繆山音、知白兩昆季，及蔣韻香、陸橘香、周嘯霞、郭小愚，華杏帆、張閒酣諸君子，如樑上之燕，自去自來。芸則拔釵沽酒，不動聲色，良辰美景，不放輕越。今則天各一方，風流雲散，兼之玉碎香埋，不堪回首矣！非所謂“當日渾閒事，而今儘可憐”者乎！\n\n蕭爽樓有四忌：談官宦升遷、公廨時事、八股時文、看牌擲色，有犯必罰酒五廳。有四取：慷慨豪爽、風流蘊藉、落拓不羈、澄靜緘默。長夏無事，考對為會，每會八人，每人各攜青蚨二百．先拈鬮，得第一者為主者，關防別座，第二者為謄錄，亦就座，餘作舉子，各於謄錄處取紙一條，蓋用印章。主考出五七言各一句，刻香為限，行立構思，不準交頭私語，對就後投入一匣，方許就座。各人交卷畢，謄錄啟匣，並錄一冊，轉呈主考，以杜徇私。十六對中取七言三聯，五言三聯。六聯中取第一者即為後任主考，第二者為謄錄，每人有兩聯不取者罰錢二十文，取一聯者免罰十文，過限者倍罰。一場，主考得香錢百文。一日可十場，積錢千文，酒資大暢矣。惟芸議為官卷，準坐而構思。\n\n楊補凡為餘夫婦寫載花小影，神情確肖。是夜月色頗佳，蘭影上粉牆，別有優致，星瀾醉後興發曰：“補凡能為君寫真，我能為花圖影。”餘笑曰：“花影能如入影否？”星瀾取素紙鋪於牆，即就蘭影，用墨濃淡圖之。日間取視，雖不成畫，而花葉蕭疏，自有月下之趣。芸寶之，各有題詠。\n\n蘇城有南園、北園三處，菜花黃時，苦無酒家小飲。攜盒而往，對花冷飲，殊無意昧。或議就近覓飲者，或議看花歸飲者，終不如對花爇飲為快。眾議末定。芸笑曰：“明日但各出杖頭錢，我自擔爐火來。”眾笑曰：“諾。”眾去，餘問曰：“卿果自往乎？”芸曰：“非也，妾見市中賣餛飩者，其擔鍋、灶無不備，盍僱之而往？妾先烹調端整，到彼處再一下鍋，茶酒兩便。”餘曰：“酒菜固便矣，茶乏烹具。”芸曰：“攜一砂罐去，以鐵叉串串罐柄，去其鍋，懸於行灶中，加柴火煎茶，不亦便乎？”餘鼓掌稱善。街頭有鮑姓者，賣餛飩為業，以百錢僱其擔，約以明日午後，鮑欣然允議。明日看花者至，餘告以故，眾鹹歎服。飯後同往，並帶席墊至南園，擇柳陰下團坐。先烹茗，飲畢，然後暖酒烹餚。是時風和日麗，遍地黃金，青衫紅袖，越阡度陌，蝶蜂亂飛，令人不飲自醉。既而酒餚俱熟，坐地大嚼，擔者頗不俗，拉與同飲。遊人見之莫不羨為奇想。杯盤狼籍，各已陶然，或坐或臥，或歌或嘯。紅日將頹，餘思粥，但者即為買米煮之，果腹而歸。芸曰：“今日之遊樂乎？”眾曰：“非夫人之力不及此。”大笑而散。貧士起居服食以及器皿房舍，宜省儉而雅潔，省儉之法曰“就事論事”。餘愛小飲，不喜多菜．芸為置一梅花盒：用二寸白磁深碟六隻，中置一隻，外接五隻，用灰漆就，其形如梅花，底蓋均起凹楞，蓋之上有柄如花蒂。置之案頭，如一朵墨梅覆桌；啟盞視之，如菜裝於瓣中，一盒六色，二三知己可以隨意取食，食完再添。另做矮遍圓盤一隻，以便放杯箸酒壺之類，隨處可擺，移掇亦便。即食物省儉之一端也。餘之小帽領襪皆芸自做，衣之破者移東補西，必整必潔，色取瞄淡以免垢跡，既可出客，又可家常。此又服飾省儉之一端也。初至蕭爽樓中，嫌其暗，以白紙糊壁，遂亮。夏月樓下去窗，無闌干，覺空洞無遮攔。芸曰：“有舊竹簾在，何不以簾代欄？”餘曰：“如何？”姜曰：“用竹數根，黝黑色，一豎一橫，留*走路，截半簾搭在橫竹上，垂至地，高與桌齊，中豎短竹四根，用麻線扎定，然後於橫竹搭簾處，尋舊黑布條，連橫竹裹縫之。偶可遮攔飾觀，又不費錢。”此“就事論事”之一法也。以此推之，古人所謂竹頭木屑皆有用，良有以也。夏月荷花初開時，晚寒而曉放，芸用小紗囊撮條葉少許，置花心，明早取出，烹天泉水泡之，香韻尤絕。"
		},
		{
			"章節": "卷三",
			"章節名稱": "坎坷記愁",
			"章節內容": "人生坎坷何為乎來哉？往往皆自作孽耳，餘則非也，多情重諾，爽直不羈，轉因之為累。況吾父稼夫公慷慨豪俠，急人之難、成人之事、嫁人之女、撫人之兒，指不勝屈，揮金如土，多為他人。餘夫婦居家，偶有需用，不免典質。始則移東補西，繼則左支右決絀。諺雲：“處家人情，非錢不行。”先起小人之議，漸招同室之譏。“女子無才便是德”，真千古至言也！餘雖居長而行三，故上下呼芸為“三娘”。後忽呼為“三太太”，始而戲呼，繼成習慣，甚至尊卑長幼，皆以“三太太”呼之，此家庭之變機歟？\n\n乾隆乙巳，隨侍吾父於海寧官舍。芸於吾家書中附寄小函，吾父曰：“媳婦既能筆墨，汝母家信付彼司之。”後家庭偶有閒言，吾母疑其述事不當，仍不令代筆。吾父見信非芸手筆，詢餘曰：“汝婦病耶？”餘即作札問之，亦不答。久之，吾父怒曰：“想汝婦不屑代筆耳！”迨餘歸，探知委曲，欲為婉剖，芸急止之曰：“寧受責於翁，勿失歡於姑也。”竟不自白。\n\n庚成之春，予又隨侍吾父於邗江幕中，有同事俞孚亭者挈眷居焉。吾父謂孚亭曰：“一生辛苦，常在客中，欲覓一起居服役之人而不可得。兒輩果能仰體親意，當於家鄉覓一人來，庶語音相合。”罕亭轉述於餘，密札致芸，倩媒物色，得姚氏女．芸以成否未定，未即稟知吾母。其來也，託言鄰女為嬉遊者，及吾父命餘接取至署，芸又聽旁人意見，託言吾父素所合意者。吾母見之曰：“此鄰女之嬉遊者也，何娶之乎？”芸遂並失愛於姑矣。\n\n壬子容，餘館真州。吾父病於邗江，餘往省，亦病焉。餘弟啟堂時亦隨待。芸來書曰：“啟堂弟曾向鄰婦借貸，倩芸作保，現追索甚急。”餘詢啟堂，啟堂轉以嫂氏為多事，餘遂批紙尾曰：“父子皆病，無錢可償，俟啟弟歸時，自行打算可也。”未幾病皆愈，餘仍往真州。芸覆書來，吾父拆視之，中述啟弟鄰項事，且雲：“令堂以老人之病留由姚姬而起，翁病稍痊，宜密矚姚託言思家，妾當令其家父母到揚接取。實彼此卸責之計也。”吾父見書怒甚，詢啟堂以鄰項事，答言不知，遂札飭餘曰：“汝婦背夫借債，讒謗小叔，且稱姑曰令堂，翁曰老人，悖謬之甚！我已專人持札回蘇斥逐，汝若稍有人心，亦當知過！”餘接此札，如聞青天霹靂，即肅書認罪，覓騎遄歸，恐芸之短見也。到家述其本末，而家人乃持逐書至，歷斥多過，言甚決絕。芸泣曰：“妾固不合妄言，但阿翁當恕婦女無知耳。”越數日，吾父又有手諭至，曰：“我不為已甚，汝攜婦別居，勿使我見，免我生氣足矣。”乃寄芸於外家，而芸以母亡弟出，不願往依族中，幸友人魯半舫聞而憐之，招餘夫婦往居其家蕭爽樓。\n\n越兩載，吾父漸知始未，適餘自嶺南歸，吾父自至蕭爽樓謂芸曰：“前事我已盡知，汝盍歸乎？”餘夫婦欣然，仍歸故宅，骨肉重圓。豈料又有憨園之孽障耶！\n\n芸素有血疾，以其弟克昌出亡不返。母金氏復念子病沒，悲傷過甚所致，自識憨園，年餘未發，餘方幸其得良藥。而憨為有力者奪去，以千金作聘，且許養其母。佳人已屬沙叱利矣！餘知之而未敢言也，及芸往探始知之，歸而嗚咽，謂餘口：“初不料憨之薄情乃爾也！”餘曰：“卿自情痴耳，此中人何情之有哉？況錦衣玉食者，未必能安於荊釵布裙也，雨其後悔，莫若無成。”因撫慰之再三。而芸終以受愚為恨，血疾大發，床蓆支離，刀圭無效，時發時止，骨瘦形銷。不數年而逋負曰增，物議日起，老親又以盟妓一端，憎惡日甚，餘則調停中立。已非生人之境矣。\n\n芸生一女名青君，時年十四，頗知書，且極賢能，質釵典服，幸賴辛勞。子名逢森，時年十二，從師讀書。餘連年無館，設一書畫鋪於家門之內，三日所進，不敷一日所出，焦勞困苦，竭蹶時形。隆冬無裘，挺身而過，青君亦衣中股慄，猶強曰“不寒”。因是芸誓不醫藥。偶能起床，適餘有友人周春煦自福郡王幕中歸，倩人繡《心經》一部，芸念繡經可以消災降福，且利其繡價之豐，竟繡焉。而春煦行色匆匆，不能久待，十日告成，弱者驟勞，致增腰痠頭暈之疾。豈知命薄者，佛亦不能發慈悲也！\n\n繡經之後，芸病轉增，喚水索湯，上下厭之。有西人賃屋於餘畫鋪之左，放利債為業，時倩餘作畫，因識之。友人某間渠借五十金，乞餘作保，餘以情有難卻，允焉，而某竟挾資遠遁。西人惟保是問，時來饒舌，初以筆墨為抵，漸至無物可償。歲底吾父家居，西人索債，咆哮於門。吾父聞之，召餘訶責曰：“我輩衣冠之家，何得負此小人之債！”正剖訴間，適芸有自幼同盟姊錫山華氏，知其病，遣人問訊。堂上誤以為憨園之使，因愈怒曰：“汝婦不守閨訓，結盟娼妓；汝亦不思習上，濫伍小人。若置汝死地，情有不忍．姑寬三日限，速自為計，退必首汝逆矣！”\n\n芸聞而泣曰：“親怒如此，皆我罪孽。妾死君行，君必不忍；妾留君去，君必不捨。姑密喚華家人來，我強起問之。”因令青君扶至房外，呼華使問曰：“汝主母特遺來耶？抑便道來耶？”曰：“主母久聞夫人臥病，本欲親來探望，因從未登門，不敢造次，臨行囑咐：“倘夫人不嫌鄉居簡褻，不妨到鄉調養，踐幼時燈下之言。”蓋芸與同繡日，曾有疾病相扶之誓也。因囑之曰：“煩汝速歸，稟知主母，於兩日後放舟密來。”\n\n其人既退，謂餘曰：“華家盟姊情逾骨肉，君若肯至其家，不妨同行，但兒女攜之同往既不便，留之累親又不可，必於兩日內安頓之。”時餘有表兄王藎臣一子名韞石，願得青君為媳婦。芸曰：“聞王郎懦弱無能，不過守成之子，而王又無成可守。幸詩禮之家，且又獨子，許之可也。”餘謂藎臣曰：“吾父與君有渭陽之誼，欲媳青君，諒無不允。但待長而嫁，勢所不能。餘夫婦往錫山後，君即稟知堂上，先為童熄；何如？”藎臣喜曰：“謹如命”。逢森亦託友人夏揖山轉薦學貿易。\n\n安頓已定，華舟適至，時庚申之臘二十五日也。芸曰：“孑然出門，不惟招鄰里笑，且西人之項無著，恐亦不放，必於明日五鼓悄然而去。”餘曰：“卿病中能冒曉寒耶？”芸曰；“死生有命，無多慮也。”密稟吾父，辦以為然。是夜先將半肩行李挑下船，令逢森先臥。青君泣於母側，芸囑曰：“汝母命苦，兼亦情痴，故遭此顛沛，幸汝父待我厚，此去可無他慮。兩三年內，必當佈置重圓。汝至汝家須盡婦道，勿似汝母。汝之翁姑以得汝為幸，必善視汝。所留箱籠什物，盡付汝帶去。汝弟年幼，故未令知，臨行時託言就醫，數日即歸，俟我去遠告知其故，稟聞祖父可也。”旁有舊嫗，即前卷中曾賃其家消暑者，願送至鄉，故是時陪傍在側，拭淚不已。將交五鼓，暖粥共啜之。芸強顏笑曰：“昔一粥而聚，今一粥而散，若作傳奇，可名《吃粥記》矣。”逢森聞聲亦起，呻曰：“母何為？”芸曰：“將出門就醫耳。”逢森曰：“起何早？”曰：“路遠耳。汝與姊相安在家，毋討祖母嫌。我與汝父同往，數日即歸。”雞聲三唱，芸寒淚扶嫗，啟後門將出，逢森忽大哭曰：“噫，我母不歸矣！”青君恐驚人，急掩其口而慰之．當是時，餘兩人寸腸已斷，不能復作一語，但止以“匆哭”而已。青君閉們後，芸出巷十數步，已疲不能行，使嫗提燈，餘揹負之而行。將至舟次，幾為邏者所執，幸老嫗認芸為病女，餘為婿，且得舟子皆華氏工人，聞聲接應，相扶下船。解維後，芸始放聲痛哭。是行也，其母子已成永訣矣！\n\n華名大成，居無錫之東高山，面山而居，躬耕為業，人極樸誠，其妻夏氏，即芸之盟姊也。是日午未之交，始抵其家。華夫人已倚門而侍，率兩笑女至舟，相見甚歡，扶芸登岸，款待殷勤。四鄰婦人孺子鬨然入室，將芸環視，有相問訊者，有相憐惜者，交頭接耳，滿室啾啾。芸謂華夫人曰：“今日真如漁父入桃源矣。”華曰：“妹莫笑，鄉人少所見多所怪耳。”自此相安度歲。\n\n至元宵，僅隔兩旬而芸漸能起步，是夜觀龍燈於打麥場中，神情態度漸可復元。餘乃心安，與之私議曰：“我居此非計，欲他適而短於資，奈何？”芸曰：“妾亦籌之矣。君姊丈範惠來現於靖江鹽公堂司會計，十年前曾借君十金，適數不敷，妾典釵湊之，君憶之耶？”餘曰：“忘之矣。”芸曰：“聞靖江去此不遠，君盍一往？”餘如其言。\n\n時天頗暖，織絨袍譁嘰短褂猶覺其爇，此辛酉正月十六日也。是夜宿錫山客旅，賃被而臥。晨起趁江陰航船，一路逆風，繼以微雨。夜至江陰江口，春寒徹骨，沽酒禦寒，囊為之罄。躊躇終夜，擬卸襯衣質錢而渡。十九日北風更烈，雪勢猶濃，不禁慘然淚落，暗計房資渡費，不敢再飲。正心寒股慄間，忽見一老翁草鞋氈笠負黃包，入店，以目視餘，似相識者。餘曰：“翁非泰州曹姓耶？”答曰：“然。我非公，死填溝壑矣！今小女無恙，時誦公德。不意今日相逢，何逗留於此？”蓋餘幕泰州時有曹姓，本微賤，一女有姿色，已許婿家，有勢力者放債謀其女，致涉訟，餘從中調護，仍歸所許，曹即投入公們為隸，叩首作謝，故識之。餘告以投親遇雪之由，曹曰：“明日天晴，我當順途相送。”出錢沽酒，備極款洽。二十日曉鍾初動，即聞江口喚渡聲，餘驚起，呼曹同濟。曹曰：“勿急，宜飽食登舟。”乃代償房飯錢，拉餘出沽。餘以連日逗留，急欲趕渡，食不下咽，強啖麻餅兩枚。及登舟，江風如箭，四肢發戰。曹曰：“聞江陰有人縊于靖，其妻僱是舟而往，必俟僱者來始渡耳。”枵腹忍寒，午始解纜。至靖，暮煙四合矣。曹曰：“靖有公堂兩處，所訪者城內耶？城外耶？”餘踉蹌隨其後，且行且對曰：“實不知其內外也。”曹曰：“然則且止宿，明日往訪耳。”進旅店，鞋襪已為泥淤溼透，索火烘之，草草飲食，疲極酣睡。晨起，襪燒其半，曹又代償房飯錢。訪至城中，惠來尚未起，聞餘至，披衣出，見餘狀驚曰：“舅何狼狽至此？”餘曰：“姑勿問，有銀乞借二金，先遣送我者。”惠來以香餅二圓授餘，即以贈曹。曹力卻，受一圓而去。餘乃歷述所遭，並言來意。惠來曰：“郎舅至戚，即無宿逋，亦應竭盡綿力，無如航海鹽船新被盜，正當盤帳之時，不能挪移豐贈，當勉描番銀二十圓以償舊欠，何如？”餘本無奢望，遂諾之．\n\n留住兩日，天已晴暖，即作歸計。二十五日仍回華宅。芸曰：“君遇雪乎？”餘告以所苦。因慘然曰：“雪時，妾以君為抵靖，乃尚逗留江口。幸遇曹老，絕處逢生，亦可謂吉人天相矣。”越數日，得青君信，知逢森已為揖山薦引入店，藎臣請命於吾父，擇正月二十四日將伊接去。兒女之事粗能了了，但分離至此，令人終覺慘傷耳。\n\n二月初，日暖風和，以靖江之項薄備行裝，訪故人胡肯堂於邗江鹽署，有貢局眾司事公延入局，代司筆墨，身心稍定。至明年壬戌八月，接芸書曰：“病體全廖，惟寄食於非親非友之家，終覺非久長之策了，願亦來邗，一睹平山之勝。”餘乃賃屋於邗江先春門外，臨河兩椽，自至華氏接芸同行。華夫人贈一小奚奴曰阿雙，幫司炊爨，並訂他年結鄰之約。\n\n時已十月，平山淒冷，期以春遊。滿望散心調攝，徐圖骨肉重圓。不滿月，而貢局司事忽裁十有五人，餘系友中之友，遂亦散閒。芸始猶百計代餘籌畫，強顏慰藉，未嘗稍涉怨尤。至癸亥仲春，血疾大發。餘欲再至靖江作將伯之呼，芸曰：“求親不如求友。”餘曰：“此言雖是，親友雖關切，現皆閒處，自顧不遑。”芸曰：“幸天時已暖，前途可無阻雪之慮，願君速去速回，勿以病人為念。君或體有不安，妾罪更重矣。”時已薪水不繼，餘佯為僱騾以安其心，實則囊餅徒步，且食且行。向東南，兩渡叉河，約八九十里，四望無村落。至更許，但見黃沙漠漠，明星閃閃，得一土地祠，高約五尺許，環以短牆，植以雙柏，因向神叩首，祝曰：“蘇州沈某投親失路至此，欲假神祠一宿，幸神憐佑。”於是移小石香爐於旁，以身探之，僅容半體。以風帽反戴掩面，坐半身於中，出膝於外，閉目靜聽，微風蕭蕭而已。足疲神倦，昏然睡去。及醒，東方已白，短牆外忽有步語聲，急出探視，蓋土人趕集經此也。問以途，曰；“南行十里即泰興縣城，穿城向東南十里一土墩，過八墩即靖江，皆康莊也。”餘乃反身，移爐於原位，叩首作謝而行。過泰興，即有小車可附。申刻抵靖。投刺焉。良久，司閽者曰：“範爺因公往常州去矣。”察其辭色，似有推託，餘詰之曰：“何日可歸？”曰：“不知也。”餘曰：“雖一年亦將待之。”閽者會餘意，私問曰：“公與範爺嫡郎舅耶？”餘曰：“苟非嫡者，不待其歸矣。”閽者曰：“公姑待之。”越三日，乃以回靖告，共挪二十五金。\n\n僱騾急返，芸正形容慘變，咻咻涕泣。見餘歸，卒然曰：“君知昨午阿雙捲逃乎？倩人大索，今猶不得。失物小事，人系伊母臨行再三交託，今若逃歸，中有大江之阻，已覺堪虞，倘其父母匿子圖詐，將奈之何？且有何顏見我盟姊？”餘曰：“請勿急，卿慮過深矣。匿子圖詐，詐其富有也，我夫婦兩肩擔一口耳，況攜來半載，授衣分食，從未稍加撲責，鄰里鹹知。此實小奴喪良，乘危竊逃。華家盟姊贈以匪人，彼無顏見卿，卿何反謂無顏見彼耶？今當一面呈縣立案，以杜後患可也。”芸聞餘言，意似稍釋。然自此夢中囈語，時呼“阿雙逃矣”，或呼“憨何負我”，病勢日以增矣。\n\n餘欲延醫診治，芸阻曰；“妾病始因弟亡母喪，悲痛過甚，繼為情感，後由忿激，而平素又多過慮，滿望努力做一好媳婦，而不能得，以至頭眩、怔忡諸症畢備，所謂病人膏盲，良醫束手，請勿為無益之費。憶妾唱隨二十三中，蒙君錯愛，百凡體恤，不以頑劣見棄，知己如君，得婿如此，妾已此生無憾！若布衣暖，菜飯飽，一室雍雍，優遊泉石，如滄浪亭、蕭爽樓之處境，真成煙火神仙矣。神仙幾世才能修到，我輩何人，敢望神仙耶？強而求之，致乾造物之忌，即有情魔之擾。總因君太多情，妾生薄命耳！”因又嗚咽而言曰：“人生百年，終歸一死。今中道相離，忽焉長別，不能終奉箕帚、目睹逢森娶婦，此心實覺耿耿。”言已，淚落如豆。餘勉強慰之曰：“卿病八年，懨懨欲絕者屢矣，今何忽作斷腸語耶？”芸曰：“連日夢我父母放舟來接，閉目即飄然上下，如行雲霧中，殆魂離而軀殼存乎？”餘曰：“此神不收舍，服以補劑，靜心調養，自能安痊。”芸又唏噓曰：“妾若稍有生機-線，斷不敢驚君聽聞。今冥路已近，苟再不言，言無日矣．君之不得親心，流離顛沛，皆由妾故，妾死則親心自可挽回，君亦可免牽掛。堂上春秋高矣，妾死，君宜早歸。如無力攜妾骸骨歸，不妨暫居於此，待君將來可耳。願君另續德容兼備者，以奉雙親，撫我遺子，妾亦瞑目矣。”言至此，痛腸欲裂，不覺慘然大慟。餘曰：“卿果中道相舍，斷無再續之理，況‘曾經滄海難為水，除卻巫山不是雲’耳。”芸乃執餘手而更欲有言，僅斷續疊言“來世”二宇，忽發喘口噤，兩目瞪視，千呼萬喚已不能言。痛淚兩行，涔涔流溢．既而喘瀝微，淚漸幹，一靈縹緲，竟爾長逝！時嘉慶癸亥三月三十日也。當是時，孤燈一盞，舉目無親，兩手空拳，寸心欲碎。綿綿此恨，曷其有極！\n\n承吾友胡省堂以十金為助，餘盡室中所有，變賣一空，親為成殮。嗚呼！芸一女流，具男子之襟懷才識。歸吾門後，餘日奔走衣食，中饋缺乏，芸能纖悉不介意。及餘家居，惟以文字相辯析而已。卒之疾病顛連，齎恨以沒，誰致之耶？餘有負閨中良友，又何可勝道哉？！奉勸世間夫婦，固不可彼此相仇，亦不可過於情篤。話雲“恩愛夫妻不到頭”，如餘者，可作前車之鑑也。\n\n回煞之期，俗傳是日魂必隨煞而歸，故居中鋪設一如生前，且須鋪生前舊衣於床上，置舊鞋於床下，以待魂歸瞻顧，吳下相傳謂之“收眼光”。延羽士作法，先召於床而後遣之，謂之“接眚”。邗江俗例，設酒餚於死者之室。一家盡出，調之“避眚”。以故有因避被竊者。芸娘眚期，房東因同居而出避，鄰家囑餘亦設餚遠避。眾冀魄歸一見，姑漫應之。同鄉張禹門諫餘曰：“因邪入邪，宜信其有，勿嘗試也。”餘曰：“所以不避而待之者，正信其有也。”張曰：“回煞犯煞不利生人，夫人即或魂歸，業已陰陽有間，竊恐欲見者無形可接，應避者反犯其鋒耳。”時餘痴心不昧，強對曰：“死生有命。君果關切，伴我何如？”張口：“我當於門外守之，君有異見，一呼即入可也。”餘乃張燈入室，見鋪設宛然而音容已杳，不禁心傷淚湧。又恐淚眼模糊失所欲見，忍淚睜目，坐床而待。撫其所遺舊服，香澤猶存，不覺柔腸寸斷，冥然昏去。轉念待魂而來，何去遽睡耶？開目四現，見席上雙燭青焰熒熒，縮光如豆，毛骨悚然，通體寒慄。因摩兩手擦額，細矚之，雙焰漸起，高至尺許，紙裱頂格幾被所焚。餘正得借光四顧間，光忽又縮如前。此時心舂股慄，欲呼守者進觀，而轉念柔魂弱魄，恐為盛陽所逼，悄呼芸名而祝之，滿室寂然，一無所見，既而燭焰復明，不復騰起矣。出告禹門，服餘膽壯，不知餘實一時情痴耳。\n\n芸沒後，憶和靖“妻梅子鶴”語，自號梅逸。權葬芸於揚州西門外之金桂山，俗呼郝家寶塔。買一棺之地，從遺言寄於此。攜木主還鄉，吾母亦為悲悼，青君、逢森歸來，痛哭成服。啟堂進言曰：“嚴君怒猶未息，兄宜仍往揚州，俟嚴君歸裡，婉言勸解，再當專札相招。”餘遂拜母別子女，痛哭一場，復至揚州，賣畫度日。因得常哭於芸娘之墓，影單形只，備極淒涼，且偶經故居，傷心慘目。重陽日，鄰冢皆黃，芸墓獨青，守墳者曰：“此好袕場，故地氣旺也。”餘暗祝曰：“秋風已緊，身尚衣單，卿若有靈，佑我圖得一館，度此殘年，以持家鄉資訊。”未幾，江都幕客章馭庵先生欲回浙江葬親，倩餘代庖三月，得備禦寒之具。封篆出署，張禹門招寓其家。張亦失館，度歲艱難，商於餘，即以餘資二十金傾囊借之，且告曰：“此本留為亡荊扶柩之費，一俟得有鄉音，償我可也。”是年即寓張度歲，晨佔夕卜，鄉音殊杳。\n\n至甲子三月，接青君信，知吾父有病。即欲歸蘇，又恐觸舊忿。正趑趄觀望間，復接青君信，始痛悉吾父業已辭世。刺骨痛心，呼天莫及。無暇他計，即星夜馳歸，觸首靈前，哀號流血。嗚呼！吾父一生辛苦，奔走於外。生餘不肖，既少承歡膝下，又未侍藥床前，不孝之罪何可逭哉！吾母見餘哭，曰：“汝何此日始歸耶？”餘曰：“兒之歸，幸得青君孫女信也。”吾母目餘弟婦，遂默然。餘入幕守靈至七，終無一人以家事告，以喪事商者。餘自問人子之道已缺，故亦無顏詢問。\n\n一日，忽有向餘索逋者登門饒舌，餘出應曰，“欠債不還，固應催索，然吾父骨肉未寒，乘凶追呼，未免太甚。”中有一人私謂餘曰：“我等皆有人招之使來，公且避出，當向招我者索償也。”餘曰：“我欠我償，公等速退！”皆唯唯而去。餘因呼啟堂諭之曰：“兄雖不肖，並未作惡不端，若言出嗣降服，從未得過纖毫嗣產，此次奔喪歸來，本人子之道，豈為產爭故耶？大丈夫貴乎自立，我既一身歸，仍以一身去耳！”言已，返身入幕，不覺大慟。叩辭吾母，走告青君，行將出走深山，求赤松子於世外矣。\n\n青君正勸阻間，友人夏南薰字淡安、夏逢泰字揖山兩昆季尋蹤而至，抗聲諫餘曰：“家庭若此，固堪動忿，但足下父死而母尚存，妻喪而子未立，乃竟飄然出世，於心安乎。”餘曰：“然則如之何？”淡安曰：“奉屈暫居寒舍，聞石琢堂殿撰有告假回籍之信，盍俟其歸而往謁之？其必有以位置君也。”餘曰：“凶喪未滿百日，兄等有老親在堂，恐多未便。”揖山曰：“愚兄弟之相邀，亦家君意也。足下如執以為不便，四鄰有禪寺，方丈僧與餘交最善，足下設榻於寺中，何如？”餘諾之。青君曰：“祖父所遺房產，不下三四千金，既已分毫不取。豈自己行囊亦捨去耶？我往取之，徑送禪寺父親處可也。”因是於行囊之外，轉得吾父所遺圖書、硯臺、筆筒數件。\n\n寺僧安置予於大悲閣。閣南向，向東設神像，隔西首一間，設月窗，緊對佛龕，中為作佛事者齋食之地。餘即設榻其中，臨門有關聖提刀立像，極威武。院中有銀杏一株，大三抱，蔭覆滿閣，夜靜風聲如吼。揖山常攜酒果來對酌，曰：“足下一人獨處，夜深不寐，得無畏怖耶？”餘口：“僕一生坦直，胸無穢念，何怖之有？”居未幾，大雨傾盆，連宵達旦三十條天，時慮銀杏折枝，壓樑傾屋。賴神默佑，竟得無恙。而外之牆坍屋倒者不可勝計，近處田禾俱被漂沒。餘則日與僧人作畫，不見不聞。七月初，天始霽，揖山尊人號幾蓴薌有交易赴崇明，偕餘往，代筆書券得二十金。歸，值吾父將安葬，啟堂命逢森向餘曰：“叔因葬事乏用，欲助一二十金。”餘擬傾囊與之，揖山不允，分幫其半。餘即攜青君先至墓所，葬既畢，仍返大悲閣。九月杪，揖山有田在東海永寨沙，又偕餘往收其息。盤桓兩月，歸已殘冬，移寓其家雪鴻草堂度歲。真異姓骨肉也。\n\n乙丑七月，琢堂始自都門回籍。琢堂名韞玉，字執如，琢堂其號也，與餘為總角交。乾隆庚戌殿元，出為四川重慶守。白蓮教之亂，三年戎馬，極著勞績。及歸，相見甚歡，旋於重九日挈眷重赴四川重慶之任，邀餘同往。餘即四別吾母於九妹倩陸尚吾家，蓋先君故居已屬他人矣。吾母囑曰“汝弟不足恃，汝行須努力。重振家聲，全望汝也！”逢森送餘至半途，忽淚落不已，因囑勿送而返。舟出京口，琢堂有舊交王惕夫孝廉在淮揚鹽署，繞道往晤，餘與偕往，又得一顧芸娘之墓。返舟由長江溯流而上，一路遊覽名勝。至湖北之荊州，得升潼關觀察之信，遂留餘雨其嗣君敦夫眷屬等，暫寓荊州，琢堂輕騎減從至重慶度歲，遂由成都歷棧道之任。丙寅二月，川眷始由水路往，至樊城登陸。途長費短，車重人多，斃馬折輪，備嘗辛苦。抵潼關甫三月，琢堂又升山左廉訪，清風兩袖。眷屬不能偕行，暫借潼川書院作寓。十月杪，始支山左廉俸，專人接眷。附有青君之書，駭悉逢森於四月間夭亡。始憶前之送餘墮淚者，蓋父子永訣也。嗚呼！芸僅一子，不得延其嗣續耶！琢堂聞之，亦為之浩嘆，贈餘一妾，重入春夢。從此擾擾攘攘，又不知夢醒何時耳。"
		},
		{
			"章節": "卷四",
			"章節名稱": "浪遊記快",
			"章節內容": "餘遊幕三十年來，天下所未到者，蜀中、黔中與滇南耳。惜乎輪蹄徵逐，處處隨人，山水怡情，雲煙過眼，不道領略其大概，不能探僻尋優也。餘凡事喜獨出己見，不屑隨人是非，即論詩品畫，莫不存人珍我棄、人棄我取之意，故名勝所在，貴乎心得，有名勝而不覺其佳者，有非名勝面自以為妙者，聊以平生歷歷者記之。\n\n餘年十五時，吾父稼夫公館于山陰趙明府幕中。有趙省齋先生名傳者，杭之宿儒也，趙明府延教其子，吾父命餘亦拜投門下。暇日出遊，得至吼山，離城約十餘里。不通陸路。近山見一石洞，上有片石橫裂欲墮，即從其下盪舟入。豁然空其中，四面皆峭壁，俗名之曰“水園”。臨流建石閣五椽，對面石壁有“觀魚躍”三宇，水深不測，相傳有巨鱗潛伏，餘投餌試之，僅見不盈尺者出而唼食焉。閣後有道通旱園，拳石亂矗，有橫闊如掌者，有柱石平其頂而上加大石者，鑿痕猶在，一無可取。遊覽既畢，宴於水閣，命從者放爆竹，轟然一響，萬山齊應，如聞霹靂生。此幼時快遊之始。惜乎蘭亭、禹陵未能一到，至今以為憾。\n\n至山陰之明年，先生以親老不遠遊，設帳於家，餘遂從至杭，西湖之勝因得暢遊。結構之妙，予以龍井為最，小有天園次之。石取天竺之飛來峰，城隍山之瑞石古洞。水取玉泉，以水清多魚，有活潑趣也。大約至不堪者，葛嶺之瑪瑙寺。其餘湖心亭，六一泉諸景，各有妙處，不能盡述，然皆不脫脂粉氣，反不如小靜室之優僻，雅近天然。\n\n蘇小墓在西泠橋側。土人指示，初僅半丘黃土而已，乾隆庚子聖駕南巡，曾一詢及，甲辰春復舉南巡盛典，則蘇小墓已石築其墳，作八角形，上立一碑，大書曰：“錢塘蘇小小之墓”。從此弔古蚤人不須徘徊探訪矣。餘思古來烈魄忠魂堙沒不傳者，固不可勝數，即傳而不久者亦不為少，小小一名妓耳，自南齊至今。盡人而知之，此殆靈氣所鍾，為湖山點綴耶？\n\n橋北數武有祟文書院，餘曾與同學趙緝之投考其中。時值長夏，起極早，出錢塘門，過昭慶寺，上斷橋，坐石闌上。旭日將升，朝霞映於柳外，盡態極妍；白蓮香裡，清風徐來，令人心骨皆清。步至書院，題猶未出也。午後交卷。\n\n偕緝之納涼於紫雲洞，大可容數十人，石竅上透日光。有入設短几矮凳，賣酒於此。解衣小酌，嘗鹿脯甚妙，佐以鮮菱雪藕，微酣出洞。緝之曰：“上有朝陽臺，頗高曠，盍往一遊？”餘亦興發，奮勇登其巔，覺西湖如鏡，杭城如丸，錢塘江如帶，極目可數百里。此生平第一大觀也。坐良久，陽烏將落，相攜下山，南屏晚鐘動矣。韜光、雲棲路遠未到，其紅門局之梅花，姑姑廟之鐵樹，不過爾爾。紫陽洞予以為必可觀，而訪尋得之，洞口僅容-指，涓涓流水而已，相傳中有洞天，恨不能抉門而入。\n\n清明日，先生春祭掃墓，挈餘同遊。墓在東嶽，是鄉多竹，墳丁掘未出土之毛筍，形如梨而尖，作羹供客。餘甘之，盡其兩碗。先生曰：“噫！是雖味美而克心血，宜多食肉以解之。”餘素不貪屠門之嚼，至是飯量且因筍而減，歸途覺煩躁，脣舌幾裂。過石屋洞，不甚可觀。水樂洞峭壁多藤蘿，入洞如斗室，有泉流甚急，其聲琅琅。池廣僅三尺，深五寸許，不溢亦不竭。餘俯流就飲，煩躁頓解。洞外二小亭，坐其中可聽泉聲。衲子請觀萬年缸。缸在香積廚，形甚巨，以竹引泉灌其內，聽其滿溢，年久結苔厚尺許，冬日不冰，故不損也。\n\n辛丑秋八月吾父病瘧返里，寒索火，爇索冰，餘諫不聽，竟轉傷寒，病勢日重。餘侍奉湯藥，晝夜不交睫者幾一月。吾婦芸娘亦大病，懨懨在床。心境惡劣，莫可名狀。吾父呼餘囑之曰：“我病恐不起，汝守數本書，終非餬口計，我託汝於盟弟蔣思齋，仍繼吾業可耳。”越日思齋來，即於榻前命拜為師。未幾，得名醫徐觀蓮先生診治，父病漸痊。芸亦得徐力起床。而餘則從此習幕矣。此非快事，何記於此？曰：此拋書浪遊之始，故記之。\n\n思齋先生名襄，是年冬，即相隨習幕於奉賢宮舍。有同習幕者，顧姓名金鑑，宇鴻幹，號紫霞，亦蘇州人也。為人慷慨剛毅，直諒不阿，長餘一歲，呼之為兄。鴻幹即毅然呼餘為弟，傾心相交。此餘第一知己交也，惜以二十二歲卒，餘即落落寡交，今年且四十有六矣，茫茫滄海，不知此生再遇知己如鴻幹者否？\n\n憶與鴻幹訂交，襟懷高曠，時興山居之想。重九日，餘與鴻幹俱在蘇，有前輩王小俠與吾父稼夫公喚女伶演劇，宴客吾家，餘患其擾，先一日約鴻幹赴寒山登高，借訪他日結廬之地。芸為整理小酒（木盍）。\n\n越日天將曉，鴻幹已登門相邀。遂攜（木盍）出胥門，入面肆，各飽食。渡胥江，步至橫塘棗市橋，僱一葉扁舟，到山日猶未午。舟子頗循良，令其糴米煮飯。餘兩人上岸，先至中峰寺。寺在支硎古剎之南，循道而上，寺藏深樹，山門寂靜，地僻僧閒，見餘兩人不衫不履，不甚接待，餘等志不在此，未深入。歸舟，飯已熟。飯畢，舟子攜（木盍）相隨，矚其子守船，由寒山至高義園之自雲津舍。軒臨峭壁，飛鑿小池，圍以石欄，一泓秋水，崖懸薜荔，牆積莓苔。坐軒下，惟聞落葉蕭蕭，悄無人跡。出門有一亭，囑舟子坐此相候。餘兩人從石罅中入，名“一線天”，循級盤旋，直造其巔，曰“上白雲”，有庵已坍頹，存一危棧，僅可遠眺。小憩片刻，即相扶而下，舟子曰：“登高忘攜酒（木盍）矣。”鴻幹曰：“我等之遊，欲覓偕隱地耳，非專為登高也。”舟子曰：“離此南行二三裡，有上沙村，多人家，有隙地，我有表戚範姓居是村，盍往一遊？”餘喜曰：“此明末徐俟齋先生隱居處也，有園聞極優雅，從未一遊。”於是舟子導往。村在兩山夾道中。園依山而無石，老樹多極紆迴盤鬱之勢，亭榭窗欄盡從樸素，竹籬茆舍，不愧隱者之居。中有皂莢亭，樹大可兩抱。餘所歷園亭，此為第一。園左有山，俗呼雞籠山，山峰直豎，上加大石，如杭城之瑞石古洞，而不及其玲瓏。旁一青石加榻，鴻幹臥其上曰：“此處仰觀峰嶺，俯視園亭，既曠且優，可以開樽矣。”因拉舟子同飲，或歌或嘯，大暢胸懷。土人知餘等覓地而來，誤以為堪輿，以某處有好風水相告。鴻幹曰：“但期合意，不論風水。”（豈意竟成讖語！）酒瓶既罄，各採野菊插滿兩鬢。\n\n歸舟，日已將沒。更許抵家，客猶未散。芸私告餘曰：“女伶中有蘭官者，端莊可取。”餘假傳母命呼之入內，握其腕而睨之，果豐頤白膩。餘顧芸曰：“美則美矣，終嫌名不稱實。”芸曰：“肥者有福相。”餘曰：“馬虧嵬之禍，玉環之福安在？”芸以他辭遣之出。謂餘曰：“今日君又大醉耶？”餘乃歷述所遊，芸亦神往者久之。\n\n癸卯春，餘從思齋先生就維揚之聘，始見金、焦面目。金山宜遠觀，焦山宜近視，惜餘往來其間未嘗登眺。渡江而北，漁洋所謂“綠楊城郭是揚州”一語已活現矣！平山堂離城約三四里，行其途有八九里，雖全是人工，而奇思幻想，點綴天然，即閬苑瑤池、瓊樓玉宇，諒不過此。其妙處在十餘家之園亭合而為一，聯絡至山，氣勢俱貫。其最難位置處，出城入景，有一里許緊沿城郭。夫城綴於曠遠重山間，方可入畫，園林有此，蠢笨絕輪。而觀其或亭或臺、或牆或石、或竹或樹，半隱半露間，使遊人不覺其觸目，此非胸有丘壑者斷難下手。城盡，以虹園為首折面向北，有石樑曰“虹橋”，不知園以橋名乎？橋以園名乎？盪舟過，曰“長堤春柳”，此景不綴城腳而綴於此，更見佈置之妙。再折而西，壘土立廟，曰“小金山”，有此一擋便覺氣勢緊湊，亦非俗筆。聞此地本沙土，屢築不成，用木排若干，層疊加土，費數萬金乃成，若非商家，烏能如是。過此有勝概樓，年年觀競渡於此。河面較寬，南北跨一蓮花橋，橋門通八面，橋面設五亭，揚人呼為“四盤一暖鍋”，此思窮力竭之為，不甚可取。橋南有蓮心寺，寺中突起喇嘛白塔，金頂纓絡，商矗雲霄，殿角紅牆松柏掩映，鐘磬時聞，此天下園亭所未有者。過橋見三層高閣，畫棟飛簷，五采絢爛，疊以太湖石，圍以白石欄，名目“五雲多處”，如作文中間之大結構也。過此名“蜀岡朝陽”，平坦無奇，且屬附會。將及山，河面漸束，堆土植竹樹，作四五曲。似已山窮水盡，而忽豁然開朗，平山之萬松林已列於前矣。“平山堂”為歐陽文忠公所書。所謂淮東第五泉，真者在假山石洞中，不過一井耳，味與天泉同；其荷亭中之六孔鐵井欄者，乃系假設，水不堪飲。九峰園另在南門優靜處，別饒天趣，餘以為諸園之冠。康山未到，不識如何。此皆言其大概，其工巧處、津美處，不能盡述，大約宜以豔妝美人目之，不可作浣紗溪上觀也。餘適恭逢南巡盛典，各工告竣，敬演接駕點綴，因得暢其大觀，亦人生難遇者也。\n\n甲辰之春，餘隨待吾父於吳江明府幕中，與山陰章蘋江、武林章映牧、苕溪頤藹泉諸公同事，恭辦南鬥圩行宮，得第二次瞻仰天顏。一日，天將晚矣，忽動歸興。有辦差小快船，雙艫兩漿，於太湖飛棹疾馳，吳俗呼為“出水轡頭”，轉瞬已至吳門橋。即跨鶴騰空，無此神爽。抵家，晚餐未熟也。吾鄉素尚繁華，至此日之爭奇奪勝，較昔尤奢。燈綵眩眸，笙歌聒耳，古人所謂“畫棟雕甍”、“珠簾繡幕”、“玉欄干”、“錦步障”，不啻過之。餘為友人東拉西扯，助其插花結綵，閒則呼朋引類，劇飲狂歌，暢懷遊覽，少年豪興，不倦不疲。苟生於盛世而仍居僻壤，安得此遊觀哉？\n\n是年，何明府因事被議，吾父即就海寧王明府之聘。嘉興有劉蕙階者，長齋佞佛，來拜吾父。其家在煙雨樓側，一閣臨河，曰“水月居”，其湧經處也，潔靜如僧舍。煙雨樓在鏡湖之中，四岸皆綠楊，惜無多竹。有平臺可遠眺，漁舟星列，漠漠平波，似宜月夜。衲子備素齋甚佳。至海寧，與白門史心月、山陰俞午橋同事。心月一子名燭衡，澄靜緘默，彬彬儒雅，與餘莫逆，此生平第二知心交也。惜萍水相逢，聚首無多日耳。遊陳氏安瀾園，地佔百畝，重樓複閣，夾道迴廊；池甚廣，橋作六曲形；石滿藤蘿，鑿痕全掩；古木千章，皆有參天之勢；鳥啼花落，如人深山。此人工而歸於天然者。餘所歷平地之假石園亭，此為第一。曾於桂花樓中張宴，諸味盡為花氣所奪，惟醬姜味不變。姜接之性老而愈辣，以喻忠節之臣，洵不虛也。出南門即大海，一日兩潮，如萬丈銀堤破海而過。船有迎潮者，潮至，反棹相向，於船頭設一木招，狀如長柄大刀，招一捺，潮即分破，船即隨招而入，俄頃始浮起，撥轉船頭隨潮而去，頃刻百里。塘上有塔院，中秋夜曾隨吾父觀潮於此。循塘東約三十里，名尖山，一峰突起，撲入海中，山頂有閣，匾曰“海闊天空”，一望無際，但見怒濤接天而已。\n\n餘年二十有五，應徽州績溪克明府之召，由武林下“江山船”，過富春山，登子陵釣臺。臺在山腰，一峰突起，離水十餘丈。豈漢時之水競與峰齊耶？月夜泊界口，有巡檢署，“山高月小，水落石出”，此景宛然。黃山僅見其腳，惜未一瞻面目。績溪城處於萬山之中，彈丸小邑，民情淳樸。近城有石鏡山，由山彎中曲折中裡許，懸崖急湍，溼翠欲滴；漸高至山腰，有一方石亭，四面皆陡壁；亭左石削如屏，青色光潤，可鑑人形，俗傳能照前生。黃巢至此，照為猿猴形，縱火焚之，故不復現。離域十里有火雲洞天，石紋盤結，凹凸廛巖，如黃鶴山樵筆意，而雜亂無章，洞石皆深絳色。旁有一庵甚優靜，鹽商程虛谷曾招遊設宴於此。席中有肉饅頭，小沙彌眈眈旁視，授以四枚，臨行以番銀二圓為酬，山僧不識，推不受。告以一枚可易青錢七百餘文，僧以近無易處，仍不受。乃攢湊青蚨六百文付之，始欣然作謝。他日餘邀同人攜（木盍）再往，老僧囑曰：“曩者小徒不知食何物而腹瀉，今勿再與。”可知藜藿之腹不受肉味，良可嘆也。餘謂同人曰：“作和尚者，必用此等僻地，終身不見不聞，或可修真養靜。若吾鄉之虎丘山，終日目所見者妖童豔妓，耳所聽者絃索笙歌，鼻所聞者佳餚美酒，安得身如枯木、心如死灰哉？”\n\n又去城三十里，名曰仁裡，有花果會，十二年一舉，每舉各出盆花為賽。餘在績溪適逢其會，欣然欲往，苦無轎馬，乃教以斷竹為槓，縛椅為轎，僱人肩之而去，同遊者惟同事許策廷，見者無不訝笑。至其地，有廟，不知供何神。廟前曠處高搭戲臺，畫樑方柱極其巍煥，近視則紙紮彩畫，抹以油漆者。鑼聲忽至，四人抬對燭大如斷柱，八人抬一豬大若牯牛，蓋公養十二年始宰以獻神。策廷笑曰：“豬固壽長，神亦齒利。我若為神，烏能享此。”餘曰：“亦足見其愚誠也。”入廟，殿廊軒院所設花果盆玩，並不剪枝拗節，盡以蒼老古怪為佳，大半皆黃山鬆。既而開場演劇，人如潮湧而至，餘與策廷遂避去。未兩載，餘與同事不合，拂衣歸裡。\n\n餘自績溪之遊，見爇鬧場中卑鄙之狀不堪入目，因易儒為賈。餘有姑丈袁萬九，在盤溪之仙人塘作釀酒生涯，餘與施心耕附資合夥。袁酒本海販，不一載，值臺灣林爽文之亂，海道阻隔，貨積本折，不得已仍為馮婦。館江北四年，一無快遊可記。迨居蕭爽樓，正作煙火神仙，有表妹倩徐秀峰自粵東歸，見餘閱居，慨然曰：“足下待露而爨，筆耕而炊，終非久計，盍偕我作嶺南遊？當不僅獲蠅頭利也。”芸亦勸餘曰：“乘此老親尚健，子尚壯年，與其商柴計米而尋歡，不如一勞永逸。”餘乃商諸交遊者，集資作本。芸會亦自辦繡貨及嶺南所無之蘇酒醉蟹等物。稟知堂上，於小春十日，偕秀峰由東壩出蕪湖口。\n\n長江初歷，大暢襟懷。每晚舟泊後，必小酌船頭。見捕魚者罾冪不滿三尺，孔大約有四寸，鐵箍四角，似取易沉。餘笑曰：“聖人之教雖曰‘罟不用數’，而如此之大孔小罾，焉能有獲？”秀峰曰；“此專為網（魚便）魚設也。”見其系以長綆，忽起忽落，似探魚之有無。末幾，急挽出水，已有（魚便）魚枷罾孔而起矣。餘始喟然曰：“可知一己之見，未可測其奧妙。”一日，見江心中一峰突起，四無依倚。秀峰曰：“此小孤山也。”霜林中，殿閣參差。乘風徑過，惜未一遊。至滕王閣，猶吾蘇府學之尊經閣移於胥門之大馬頭，王子安序中所云不足信也。即於閣下換高尾昂首船，名“三板子”，由贛關至南安登陸。值餘三十誕辰，秀峰備面為壽。越日過大庾嶺，出巔一亭，匾曰“舉頭日近”，言其高也。山頭分為二，兩邊峭壁，中留一道如石巷。口列兩碑，一曰“急流勇退”，一曰“得意不可再往”。山頂有梅將軍祠，未考為何朝人。所謂嶺上梅花，並無一樹，意者以梅將軍得名梅嶺耶？餘所帶送禮盆梅，至此將交臘月，已花落而葉黃矣。過嶺出口，山川風物便覺頓殊。嶺西一山，石竅玲瓏，已忘其名，輿夫曰：“中有仙人床榻。”匆匆竟過，以未得遊為悵。至南雄，僱老龍船，過佛山鎮，見人家牆頂多列盆花，葉如冬青，花如牡丹，有大紅、粉白、粉紅三種，蓋山茶花也。\n\n臘月望，始抵省城，寓靖海門內，賃王姓臨街樓屋三椽。秀峰貨物皆銷與當道，餘亦隨其開單拜客，即有配禮者絡繹取貨，不旬日而餘物已盡。除夕蚊聲如雷。歲朝賀節，有棉袍紗套者。不惟氣候迥別，即土著人物，同一五官而神情迥異。\n\n正月既望，有署中園鄉三友拉餘遊河觀妓，名曰“打水圍”，妓名“老舉”。於是同出靖海門，下小艇（如剖分之半蛋而加篷焉），先至沙面。妓船名“花艇”，皆對頭分排，中留水巷以通小艇往來。每幫約一二十號，橫木繫結，以防海風。兩船之間釘以木樁，套以藤圈，以便隨潮長落。鴇兒呼為“梳頭婆”，頭用銀絲為架，高約四寸許，空其中而蟠發於外，以長耳挖插一朵花於鬢，身披元青短襖，著元青長褲，管拖腳背，腰束汗巾，或紅或綠，赤足撒鞋，式如梨園旦腳。登其艇，即躬身笑迎，搴幃入艙。旁列椅杌，中設大炕，一門通艄後。婦呼有客，即聞履聲雜沓而出，有挽髻者，有盤辮者，傅粉如粉牆，搽脂如榴火，或紅襖綠褲，或綠襖紅褲，有著短襪而撮繡花蝴蝶履者，有赤足而套銀腳鐲者，或蹲於炕，或倚於門，雙瞳閃閃，一言不發。餘顧秀峰曰：“此何為者也？”秀峰曰：“目成之後，招之始相就耳。”餘試招之，果即歡容至前，袖出檳榔為敬。入口大嚼，澀不可耐，急吐之，以紙擦脣，其吐如血。合艇留大笑。又至軍工廠，妝束亦相等，惟長幼皆能琵琶而已。與之言，對曰“（口迷）”，“（口迷）”者，“何”也。餘曰：“‘少不入廣’者，以其銷魂耳，若此野妝蠻語，誰為動心哉？”一友曰：“潮幫妝束如仙，可往一遊。”至其幫，排舟亦如沙面。有著名鴇兒素娘者，妝束如花鼓婦。其粉頭衣皆長領，頸套項鎖，前發齊眉，後發垂肩，中挽一鬏似丫髻，裹足者著裙，不裹足者短襪，亦著蝴蝶履，長拖褲管，語音可辯。而餘終嫌為異服，興趣索然。秀峰曰：“靖海門對渡有揚幫，留吳妝，君往，必有合意者。”一友曰：“所謂揚幫者，僅一鴇兒，呼曰邵寡婦，攜一媳日大姑，系來自揚州，餘皆湖廣江西人也。”因至揚幫。對面兩排僅十餘艇，其中人物皆雲鬟霧鬢，脂粉薄施，闊袖長裙，語音了了，所謂邵寡婦者殷勤相接。遂有一友另喚酒船，大者曰“恆（舟婁）”，小者曰“沙姑艇”，作東道相邀，請餘擇妓。餘擇一雛年者，身材狀貌有類餘婦芸娘，而足極尖細，名喜兒。秀峰喚一統名翠姑。餘皆各有舊交。放艇中流，開懷暢飲。至更許，餘恐不能自持，堅欲回寓，而城已下鑰久矣。蓋海疆之城，日落即閉，餘不知也。及終席，有臥吃鴉片煙者，有擁妓而調笑者，使頭各送衾枕至，行將連床開鋪。餘暗詢喜兒：“汝本艇可臥否？”對曰：“有寮可居，未知有客否也。”（寮者，船頂之樓。）餘曰：“姑往探之。”招小艇渡至邵船，但見合幫燈火相對如長廊，寮適無客。鴇兒笑迎曰：“我知今日貴客來，故留寮以相待也。”餘笑曰：“姥真荷葉下仙人哉！”遂有使頭移燭相引，由艙後梯而登。宛如斗室，旁一長榻，几案俱備。揭簾再進，即在頭艙之頂，床亦旁設，中間方窗嵌以玻璃，不火而光滿一室，蓋對船之燈光也。衾帳鏡奩，頗極華美。喜兒曰：“從臺可以望月。”即在梯門之上疊開一窗，蛇行而出，即後梢之頂也。三面皆設短欄，一輪明月，水闊天空。縱橫如亂葉浮水者，酒船也；閃爍如繁星列天者，酒船之燈也；更有小艇梳織往來，笙歌絃索之聲雜以長潮之沸，令人情為之移。餘曰：“‘少不入廣’，當在斯矣！”惜餘婦芸娘不能偕遊至此，回顧喜兒，月下依稀相似，因挽之下臺，息燭而臥。天將曉，秀峰等已鬨然至，餘披衣起迎，皆責以昨晚之逃。餘曰：“無他，恐公等掀衾揭帳耳！”遂同歸寓。\n\n越數日，偕秀峰遊海珠寺。寺在水中，圍牆若城四周。離水五尺許有洞，設大炮以防海寇，潮長潮落，隨水浮沉，不覺炮門之或高或下，亦物理之不可測者。十三洋行在優蘭門之西，結構與洋畫同。對渡名花地，花木甚繁，廣州賣花處也。餘自以為無花不識，至此僅識十之六七，詢其名有《群芳譜》所未載者，或土音之不同欽？海珠寺規模極大，山門內植榕樹，大可十餘抱，陰濃如蓋，秋冬不凋。柱檻窗欄皆以鐵梨木為之。有菩提樹，其葉似柿，浸水去皮，肉筋細如蟬翼紗，可裱小冊寫經。\n\n歸途訪喜兒於花艇，適翠、喜二妓俱無客。茶罷欲行，挽留再三。餘所屬意在寮，而其媳大姑已有酒客在上，因渭邵鴇兒曰：“若可同往寓中，則不妨一敘。”邵曰：“可。”秀峰先歸，囑從者整理酒餚。餘攜翠、喜至寓。正談笑間，適郡署王懋老不期來，挽之同飲。酒將沾脣，忽聞樓下人聲嘈雜，似有上樓之勢，蓋房東一侄素無賴，知餘招妓，故引人圖詐耳。秀蜂怨曰：“此皆三白一時高興，不合我亦從之。”餘曰：“事已至此，應速思退兵之計，非鬥口時也。”懋老曰：“我當先下說之。”餘即喚僕速僱兩轎，先脫兩妓，再圖出城之策。聞懋老說之不退，亦不上樓。兩轎已備，餘僕手足頗捷，令其向前開路，秀挽翠姑繼之，餘挽喜兒於後，一鬨而下。秀峰、翠姑得僕力已出門去，喜兒為橫手所拿，餘急起退，中其臂，手一鬆面喜兒脫去，餘亦乘勢脫身出。餘僕猶守於門，以防追搶。急問之曰：“見喜兒否？”僕曰：“翠姑已乘轎去，喜娘但見其出，未見其乘轎也。”餘急燃炬，見空轎猶在路旁。急追至靖海門，見秀峰侍翠轎而立，又問之，對曰：“或應投東，而反奔西矣。”急反身，過寓十餘家，聞暗處有喚餘者，燭之，喜兒也，遂納之轎，肩而行。秀峰亦奔至，曰：“優蘭門有水竇可出，已託人賄之啟鑰，翠姑去矣，喜兒速往！”餘曰：“君速回寓退兵，翠、喜交我！”至水竇邊，果已肩鑰，翠先在。餘遂左掖喜，右挽翠，折腰鶴步，踉蹌出竇。天適微雨，路滑如油，至河干沙面，笙歌正盛。小艇有識翠姑者，招呼登舟。始見喜兒首如飛蓬，釵環俱無有。餘曰：“被搶去耶？”喜兒笑曰：“聞此皆赤金，阿母物也，妾於下樓時已除去，藏於囊中。若被搶去，累君賠償耶。”餘聞言，心甚德之，令其重整釵環，勿舍阿母，託言寓所人雜，故仍歸舟耳。翠姑如言告母，並曰：“酒菜已飽，備粥可也。”時寮上酒客已去，邵鴇兒命翠亦陪餘登寮。見兩對繡鞋泥汙已透。三人共粥，聊以充飢。剪燭絮談，始悉翠籍湖南，喜亦豫產，本姓歐陽，父亡母醮，為惡叔所賣。翠姑告以迎新送舊之苦，心不歡必強笑，酒不勝必強飲，身不快必強陪，喉不爽必強歌。更有乖張其性者，稍不合意，即擲酒翻案，大聲辱罵，假母不察，反言接待不周，又有惡客徹夜蹂躪，不堪其擾。喜兒年輕初到，母猶惜之。不覺淚隨言落。喜兒亦嘿然涕泣。餘乃挽喜入杯，撫慰之。矚翠姑臥於外榻，蓋因秀峰交也。\n\n自此或十日或五日，必遣人來招，喜或自放小艇，親至河干迎接。餘每去必邀秀峰，不邀他客，不另放艇。一夕之歡，番銀四圓而已。秀峰今翠明紅，俗謂之跳槽，甚至一招兩妓；餘則惟喜兒一人，偶獨往，或小酌於平臺，或清談於寮內，不令唱歌，不強多欽，溫存體恤，一艇怡然，鄰妓皆羨之。有空閒無客者，知餘在寮，必來相訪。合幫之妓無一不識，每上其艇，呼餘聲不絕，餘亦左顧右盼，應接不暇，此雖揮霍萬金所不能致者。餘四月在彼處，共費百餘金，得嘗荔枝鮮果，亦生平快事。後鴇兒欲索五百金強餘納喜，餘患其擾，遂圖歸計。秀峰迷戀於此，因勸其購一妾，仍由原路返吳。明年，秀峰再往，吾父不準偕遊，遂就青浦楊明府之聘。及秀峰歸，述及喜兒因餘不往，幾尋短見。噫！“半年一覺揚幫夢，贏得花船薄倖名”矣！\n\n餘自粵東歸來，館青浦兩載，無快遊可述。未幾，芸、憨相遇，物議沸騰，芸以激憤致病。餘與程墨安設一書畫鋪於家門之側，聊佐湯藥之需。\n\n中秋後二日，有吳雲客偕毛憶香、王屋燦邀餘遊西山小靜室，餘適腕底無閒，囑其先往。吳曰：“子能出城，明午當在山前水踏橋之來鶴庵相候。”餘諾之。\n\n越日，留程守鋪，餘獨步出閶門，至山前過水踏橋，循田塍而西。見一庵南向，門帶清流，剝琢問之，應曰：“客何來？”餘告之。笑曰：“此‘得雲’也，客不見匾額乎？‘來鶴’已過矣！”餘曰：“自橋至此，未見有庵。”其人回指曰：“客不見土牆中森森多竹者，即是也。”餘乃返至牆下。小門深閉，門隙窺之，短籬曲徑，綠竹猗猗，寂不聞人語聲，叩之亦無應者。一人過，曰：“牆袕有石，敲門具也。”餘試連擊，果有小沙彌出應。餘即循徑入，過小石橋，向西一折，始見山門，懸黑漆額，粉書“來鶴”二字，後有長跋，不暇細觀。入門經韋陀殿，上下光潔，纖塵不染，知為好靜室。忽見左廊又一小沙彌奉壺出，餘大聲呼問，即聞室內星燦笑曰：“何如？我謂三白決不失信也！”旋見雲客出迎，日：“候君早膳，何來之遲？”一僧繼其後，向餘稽首，問知為竹逸和尚。入其室，僅小屋三椽，額曰“桂軒”，庭中雙桂盛開。星燦、憶香群起嚷曰：“來遲罰三杯！”席上葷素津潔，酒則黃白俱備。餘問曰：“公等遊幾處矣？”雲客曰：“昨來已晚，今晨僅到得雲、河亭耳。”歡飲良久。飯畢，仍自得雲、河亭共遊八九處，至華山而止。各有佳處，不能盡述。華山之頂有蓮花峰，以時欲暮，期以後遊。桂花之盛至此為最，就花下飲清茗-甌，即乘山輿，徑回來鶴。\n\n桂軒之東另有臨潔小閣，已杯盤羅列。竹逸寡言靜坐而好客善飲。始則折桂催花，繼則每人一令，二鼓始罷。餘曰：“今夜月色甚佳，即此酣臥，未免有負清光，何處得高曠地，一玩月色，庶不虛此良夜也？”竹逸曰：“放鶴亭可登也。”雲客曰：“星燦抱得琴來，未聞絕調，到彼一彈何如？”乃偕往．但見木犀香裡，一路霜林，月下長空，萬籟俱寂。星燦彈《梅花三弄》，飄飄欲仙。憶香亦興發，袖出鐵笛，嗚嗚而吹之。雲客曰：“今夜石湖看月者，誰能如吾輩之樂裁？”蓋吾蘇八月十八日石湖行春橋下有看串月勝會，遊船排擠，徹夜笙歌，名雖看月，實則挾妓哄飲而已。未幾，月落霜寒，興圃歸臥。\n\n明晨，雲客謂眾曰：“此地有無隱庵，極優僻，君等有到過者否？”鹹對曰：“無論未到，並未嘗聞也。”竹逸曰：“無隱四面皆山，其地甚僻，僧不能久居。向年曾一至，已坍廢，自尺木彭居士重修後，未嘗往焉，今猶依稀識之。如欲往遊，請為前導。”憶香曰：“枵腹去耶？”竹逸笑曰：“已備素面矣，再令道人攜酒盒相從也。”面畢，步行而往。過高義園，雲客欲往白雲津舍，入門就坐。一僧徐步出，向雲客拱手曰：“違教兩月，城中有何新聞？撫軍在轅否？”憶香忽起曰：“禿！”拂袖徑出。餘與星燦忍笑隨之，雲客、竹逸酬答數語，亦辭出。高義園即范文正公墓，白雲津舍在其旁。一軒面壁，上懸藤蘿，下鑿一潭，廣丈許，一泓清碧，有金鱗游泳其中，名曰“缽盂泉”。竹爐茶灶，位置極優。軒後於萬綠叢中，可瞰範園之概。惜衲子俗，不堪久坐耳。是時由上沙村過雞籠山，即餘與鴻幹登高處也。風物依然，鴻幹已死，不勝今昔之感。正惆悵間，忽流泉阻路不得進，有三五村童掘菌子於亂草中，探頭而笑，似訝多人之至此者。詢以無隱路，對曰：“前途水大不可行，請返數武，南有小徑，度嶺可達。”從其言。度嶺南行裡許，漸覺竹樹叢雜，四山環繞，徑滿綠茵，已無人跡。竹逸徘徊四顧曰：“似在斯，而徑不可辨，奈何？”餘乃蹲身細矚，於千竿竹中隱隱見亂石牆舍，徑撥叢竹間，橫穿入覓之，始得一門，曰“無隱禪院，某年月日南園老人彭某重修”，眾喜曰：“非君則武陵源矣！”山門緊閉，敲良久，無應者。忽旁開一門，呀然有聲，一鶉衣少年出，面有菜色，足無完履，問曰：“客何為者？”竹逸稽首曰：“慕此優靜，特來瞻仰。”少年曰：“如此窮山，僧散無人接待，請覓他遊。”言已，閉門欲進。雲客急止之，許以啟門放遊，必當酬謝。少年笑曰：“茶葉俱無，恐慢客耳，豈望酬耶？”山門一啟，即見佛面，金光與綠陰相映，庭階石礎苔積如繡，殿後臺級如牆，石欄繞之。循臺而西，有石形如饅頭，高二丈許，細竹環其趾。再西折北，由斜廊躡級而登，客堂三卷楹緊對大石。石下鑿一小月池，清泉一派，荇藻交橫。堂東即正殿，殿左西向為僧房廚灶，殿後臨峭壁，樹雜陰濃，仰不見天。星燦力疲，就池邊小憩，餘從之。將啟盒小酌，忽聞憶香音在樹杪，呼曰：“三白速來，此間有妙境！”仰而視之，不見其人，因與星燦循聲覓之。由東廂出一小門，折北，有石蹬如梯，約數十級，於竹塢中瞥見一樓。又梯而上，八窗洞然，額曰“飛雲閣”。四山抱列如城，缺西南一角，遙見一水浸天，風帆隱隱，即太湖也。倚窗俯視，風動竹梢，如翻麥浪。憶香曰：“何如？”餘曰：“此妙境也。”忽又聞雲客於樓西呼曰：“憶香速來，此地更有妙境！”因又下樓，折而西，十餘級，忽豁然開朗，平坦如臺。度其地，已在殿後峭壁之上，殘磚缺礎尚存，蓋亦昔日之殿基也。周望環山，較閣更暢。憶香對太湖長嘯一聲，則群山齊應。乃席地開樽，忽愁枵腹，少年欲烹焦飯代茶，隨令改茶為粥，邀與同啖。詢其何以冷落至此，曰：“四無居鄰，夜多暴客，積糧時來強竊，即植蔬果，亦半為樵子所有。此為崇寧寺下院，長廚中月送飯幹一石、鹽菜一罈而已。某為彭姓裔，暫居看守，行將歸去，不久當無人跡矣。”雲客謝以番銀一圓。\n\n返至來鶴，買舟而歸。餘繪《無隱圖》一幅，以贈竹逸，志快遊也。\n\n是年冬，餘為友人作中保所累，家庭失歡，寄居錫山華氏。明年春，將之維揚而短於資，有故人韓春泉在上洋幕府，因往訪焉。衣敝履穿，不堪入署，投札約晤於郡廟園亭中。及出見，知餘愁苦，概助十金。園為洋商捐施而成，極為闊大，惜點綴各景，雜亂無章，後疊山石，亦無起伏照應。歸途忽思虞山之勝，適有便舟附之。時當春仲，桃李爭研，逆旅行蹤，苦無伴侶，乃懷青銅三百，信步至虞山書院。牆外仰矚，見叢樹交花，嬌紅稚綠，傍水依山，極饒優趣。惜不得其門而入，問途以往，遇設篷瀹茗者，就之，烹碧羅春，飲之極佳。詢虞山何處最勝，一遊者曰：“從此出西關，近劍門，亦虞山最佳處也，君欲往，請為前導。”餘欣然從之。出西門，循山腳，高低約數裡，漸見山峰屹立，石作橫紋，至則一山中分，兩壁凹凸，高數十仞，近而仰視，勢將傾墮。其人曰：“相傳上有洞府，多仙景，惜無徑可登。”餘興發，挽袖卷衣，猿攀而上，直造其巔。所謂洞府者，深僅丈許，上有石罅，洞然見天。俯首下視，退軟欲墮。乃以腹面壁，依藤附蔓而下。其人嘆曰：“壯裁！遊興之豪，未見有如君者。”餘口渴思飲，邀其人就野店沽飲三杯。陽烏將落，未得遍遊，拾赭石十餘塊，懷之歸寓，負笈搭夜航至蘇，仍返錫山。此餘愁苦中之快遊也。\n\n嘉慶甲子春，痛遭先君之變，行將棄家遠遁，友人夏揖山挽留其家。秋八月，邀餘同往東海永泰沙勘收花息。沙隸崇明。出劉河口，航海百餘里。新漲初闢，尚無街市。茫茫蘆荻，絕少人煙，僅有同業丁氏倉庫數十椽，四面掘溝河，築堤栽柳繞於外。丁字實初，家於崇，為一沙之首戶；司會計者姓王。俱家爽好客，不拘禮節，與餘乍見即同故交。宰豬為餉，傾甕為飲。令則拇戰，不知詩文；歌則號呶，不講音律。酒酣，揮工人舞拳相撲為戲。蓄牯牛百餘頭，皆露宿堤上。養鵝為號，以防海盜。日則驅鷹犬獵於蘆叢沙渚間，所獲多飛禽。餘亦從之馳逐，倦則臥。引至園田成熟處，每一字號圈築高堤，以防潮汛。堤中通有水竇，用閘啟閉，旱則長潮時啟閘灌之，潦則落潮時開閘洩之。佃人皆散處如列星，一呼俱集，稱業戶曰“產主”，唯唯聽命，樸誠可愛。而激之非義，則野橫過於狼虎；幸一言公平，率然拜服。風雨晦明，恍同太古。臥床外矚即睹洪濤，枕畔潮聲如鳴金鼓。一夜，忽見數十里外有紅燈大如栲栳，浮於海中，又見紅光燭天，勢同失火，實初日：“此處起現神燈神火，不久又將漲出沙田矣。”揖山興致素豪，至此益放。餘更肆無忌憚，牛背狂歌，沙頭醉舞，隨其興之所至，真生平無拘之快遊也。事竣，十月始歸。\n\n吾蘇虎丘之勝，餘取後山之千頃雲一處，次則劍池而已，餘皆半借人工，且為脂粉所汙，已失山林本相。即新起之白公祠、塔影橋，不過留雅名耳。其冶坊濱，餘戲改為“野芳濱”，更不過脂鄉粉隊，徒形其妖冶而已。其在城中最著名之獅子林，雖曰云林手筆，且石質玲瓏，中多古木，然以大勢觀之，竟同亂堆煤渣，積以苔蘚，穿以蟻災，全無山林氣勢。以餘管窺所及，不知其抄。靈巖山，為吳王館娃宮故址，上有西施洞、響屜廊、採香徑諸勝，面其勢散漫，曠無收束，不及天平支硎之別饒優趣。\n\n鄧尉山一名元墓，西背太湖，東對錦峰，丹崖翠閣，望如圖畫，居人種梅為業，花開數十里，一望如積雪，故名“香雪海”。山之左有古柏四樹，名之曰“清、奇、古、怪”：清者，一株挺直，茂如翠蓋；奇者，臥地三曲，形“之”字；古者，禿頂扁闊，半朽如掌；怪者，體似旋螺，枝幹皆然。相傳漢以前物也。\n\n乙丑孟春，揖山尊人蓴薌先生偕其弟介石，率子侄四人，往襆山家祠春祭，兼掃祖墓，招餘同往。順道先至靈巖山，出虎山橋，由費家河進香雪海現梅。襆山祠宇即藏於香雪海中，時花正盛，咳吐俱香，餘曾為介石畫《襆山風木國》十二冊。是年九月，餘從石琢堂殿撰赴四川重慶府之任，溯長江而上，舟抵皖城。皖山之麓，有元季忠臣餘公之墓，墓側有堂三楹，名曰“大觀亭”，面臨南湖，背倚潛山。亭在山脊，眺遠頗暢。旁有深廊，北窗洞開，時值霜時初紅，爛如桃李。同遊者為蔣壽朋、蔡子琴。南城外又有王氏園，其地長於東西，短於南北，蓋北緊背城、南則臨湖故也。既限於地，頗難位置，而觀其結構，作重臺疊館之法。重臺者，屋上作月臺為庭院，疊石栽花於上，使遊人不知腳下有屋。蓋上疊石者則下實，上庭院者則下虛，故花木仍得地氣而生也。疊館者，樓上作軒，軒上再作平臺。上下盤折，重疊四層，且有小池，水不漏洩，竟莫測其何虛何實。其立腳全用磚石為之，承重處仿照西洋立柱法。幸面對南湖，目無所阻，騁懷遊覽，勝於平園。真人工之奇絕者也。\n\n武昌黃鶴樓在黃鵠磯上，後拖黃鵠山，俗呼為蛇山。樓有三層，畫棟飛簷，倚城屹峙，面臨漢江，與漢陽晴川閣相對。餘與琢堂冒雪登焉，俯視長空，瓊花飛舞，遙指銀山玉樹，恍如身在瑤臺。江中往來小艇，縱橫掀播，如浪卷殘葉，名利之心至此一冷。壁間題詠甚多，不能記憶，但記楹對有云：“何時黃鶴重來，且共倒金樽，澆洲渚千年芳草；但見白雲飛去，更誰吹玉笛，落江城五月梅花。\n\n黃州赤壁在府城漢川門外，屹立江濱，截然如壁。石皆絳色，故名焉。《水經》渭之赤鼻山，東坡遊此作二賦，指為吳魏交兵處，則非也。壁下已成陸地，上有二賦亭。\n\n是年仲冬抵荊州。琢堂得升潼關觀察之信，留餘住荊州，餘以未得見蜀中山水為悵。時琢堂入川，而哲嗣敦夫眷屬及蔡子琴、席芝堂俱留於荊州，居劉氏廢園。餘記其廳額曰“紫藤紅樹山房”。庭階圍以石欄，鑿方池一畝；池中建一亭，有石橋通焉；亭後築土壘石，雜樹叢生；餘多曠地，樓閣俱傾頹矣。客中無事，或吟或嘯，或出遊，或聚談。歲暮雖資斧不繼，而上下雍雍，典衣沽酒，且置鑼鼓敲之。每夜必酌，每酌必令。窘則四兩燒刀，亦必大施觴政。遇同鄉蔡姓者，蔡子琴與敘宗系，乃其族子也，倩其導遊名勝。至府學前之曲江樓，昔張九齡為長史時，賦詩其上，朱子亦有詩曰：“相思欲回首，但上曲江樓。”城上又有雄楚摟，五代時高氏所建。規模雄峻，極目可數百里。繞城傍水，盡植垂楊，小舟蕩漿往來，頗有畫意。荊州府署即關壯繆帥府，儀門內有青石斷馬槽，相傳即赤兔馬食槽也。訪羅寒宅於城西小湖上，不遇。又訪宋玉故宅於城北。昔庾信遇侯景之亂，遁歸江陵，居宋玉故宅，繼改為酒家，今則不可復識矣。\n\n是年大除，雪後極寒，獻歲發春，無賀年之擾，日惟燃紙炮、放紙鳶、扎紙燈以為樂。既而風傳花信，雨濯春塵，琢堂諸姬攜其少女幼子順川流而下，敦夫乃重整行裝，合幫而走。由樊城登陸，直赴潼關。\n\n由山南閿鄉縣西出函谷關，有“紫氣東來”四宇，即老子乘青牛所過之地。兩山夾道，僅容二馬並行。約十里即潼關，左背峭壁，右臨黃河，關在山河之間扼喉而起，重樓壘垛，極其雄峻。而車馬寂然，人煙亦稀。昌黎詩曰：“日照潼關四扇開”，殆亦言其冷落耶？\n\n城中觀察之下，僅一別駕。道署緊靠北城，後有園圃，橫長約三畝。東西鑿兩池，水從西南牆外而入，東流至兩池間，支分三道：一向南至大廚房，以供日用；一向東入東池；一向北折西、由石螭口中噴入西池，繞至西北，設閘洩瀉，由城腳轉北，穿竇而出，直下黃河。日夜環流，殊清人耳。竹樹陰濃，仰不見天。西池中有亭，藕花繞左右。東有面南書室三間，庭有葡萄架，下設方石，可弈可飲，以外皆菊畦。西有面東軒屋三間，坐其中可聽流水聲。軒南有小門可通內室。軒北窗下另鑿小池，池之北有小廟，祀花神。園正中築三層樓一座，緊靠北城，高與城齊，俯視城外即黃河也。河之北，山如屏列，已屬山西界。真洋洋大觀也！餘居園南，屋如舟式，庭有土山，上有小亭，登之可覽園中之概，綠陰四合，夏無暑氣。琢堂為餘顏其齋曰”不繫之舟”。此餘幕遊以來第一好居室也。土山之間，藝菊數十種，惜未及寒葩，而琢堂調山左廉訪矣。眷屬移寓潼川書院，餘亦隨往院中居焉。\n\n琢堂先赴任，餘與子琴、芝堂等無事，輒出遊。乘騎至華陰廟。過華封裡，即堯時三祝處。廟內多秦槐漢柏，大皆三四抱，有槐中抱拍而生者，柏中抱槐而生者。殿廷古碑甚多，內有陳希夷書“福”、“壽”字。華山之腳有玉泉院，即希夷先生化形骨蛻處。有石洞如斗室，塑先生臥像於石床。其地水淨沙明，草多絳色，泉流甚急，修竹繞之。洞外一方亭，額曰“無憂亭”。旁有古樹三棟，紋如裂炭，葉似槐而色深，不知其名，土人即呼曰“無憂樹”。太華之高不知幾千仞，惜未能裹糧往登焉。歸途見林柿正黃，就馬上摘食之，土人呼止弗聽，嚼之澀甚，急吐去，下騎覓泉漱口，始能言，土人大笑。蓋柿須摘下煮一沸，始去其澀，餘不知也。\n\n十月初，琢堂自山東專人來接眷屬，遂出潼關，由河南入魯。山東濟南府城內，西有大明湖，其中有歷下亭、水香亭諸勝。夏月柳陰濃處，菡萏香來，載酒泛舟，極有優趣。餘冬日往視，但見衰柳寒煙，一水茫茫而已。趵突泉為濟南七十二泉之冠，泉分三眼，從地底怒湧突起，勢如騰沸。凡泉皆從上而下，此獨從下而上，亦一奇也。池上有樓，供呂祖像，遊者多於此品茶焉。明年二月，餘就館萊陽。至丁卯秋，琢堂降官翰林，餘亦入都。所謂登州海市，竟無從一見。"
		}
	]
}